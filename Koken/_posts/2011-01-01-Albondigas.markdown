---
layout: post
title: Albondigas
---

Albondigas zijn die overheerlijke Spaanse gehaktballetjes in tomatensaus.
Alleen moeten ze precies goed zijn, anders zijn het gewone balletjes in
tomatensaus.

## ingredienten

* 750g rundsgehakt
* 7 teentjes look
* 1 ei
* paneermeel
* bloem
* 2 uien
* 5 tomaten
* brik gezeefde tomaten
* 2 takjes tijm, blaadjes eraf geritst
* 1 eetlepel balsamico azijn
* 1 blokje runderbouillon

## bereiding

Meng gehakt met 2 uitgeperste knoflookteentjes, een ei, paneermeel en peper en
zout. Rol er balletjes van en rol deze door de bloem. Bak de balletjes kort aan
in wat olijfolie.

Hak de uien fijn en snij de overige knoflookteentjes in fijne plakjes. Snij de
tomaten in stukjes.

Neem opnieuw de pan van de balletjes en fruit de ui aan in wat olijfolie. Voeg
de plakjes look toe. Leg de balletjes voorzichtig in de pan en bak mee met het
ui-look mengsel.

Voeg de stukjes tomaat toe en laat deze even mee bakken. Voeg vervolgens
achtereenvolgens de gezeefde tomaten, de tijm, balsamico, het bouillonblokje en
de stroop toe.

Laat 15 minuutjes sudderen ... Listo!
