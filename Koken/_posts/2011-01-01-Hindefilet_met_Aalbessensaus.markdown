---
layout: post
title: Hindefilet met Aalbessensaus
---

## ingredienten

* peper, zout, tijm, laurier
* hindefilets
* boter en olijfolie
* kleine sjalotjes
* suiker
* 3 glazen rode wijn
* een glas jenever
* een half glas wildfond
* 2 eetlepels aalbessengelei

## bereiding

Marineer de hindefilets op voorhand in twee glazen rode wijn, tijm, laurier, peper en zout.

Bak de hindefilets aan beide kanten krokant in een weinig boter en olijfolie. Laat ze daarna nog een kleine 10 minuten garen in een oven van 185 graden. Laat na afloop even afgedekt rusten terwijl je de saus afwerkt:

Pel de kleine sjalotjes en bak deze lichtjes aan in wat boter. Karameliseer ze lichtjes. Blus de pan de pan van de hindefilets met de rode wijn en jenever en breng aan de kook. Voeg wildfond en de aalbessengelei toe en laat 5 minuutjes sudderen.

Versnijd de hindefilet in stukken van 2cm en schik deze op een verwarmd bord. Werk af met de saus en serveer met puree en een assortiment aan groentjes, zoals opgebakken spuitjes, worteltjes, peultjes, kerstomaatjes en cantharellen geflambeerd met Marsala. 

