---
layout: post
title: Kreeft met Citrus Jus
---

##  ingredienten 

* twee levende kreeftjes
* gezouten water om te pocheren
* 2 dl lichte groentenbouillon
* 1 roze pompelmoes
* 1 appelsien
* 1 citroen
* 1 limoen
* groene asperges
* mini-preitjes
* 1 el gehakte kervel

##  bereiding 

Pocheer de kreeften heel kort in flink gezouten water (een minuutje ofzo). Neem ze uit het water en snijd ze vervolgens in de lengte doormidden. Breek de scharen open. Haal al het vlees uit de kreeften en leg dit in de koelkast om op te stijven.

Snijd van elke citrusvrucht twee partjes a vil en pers de rest van de vrucht. Kook de groentenbouillon tot de helft in en voeg er een 4tal eetlepels van het citrussap bij. Laat nog enkele minuutjes verder sudderen. Klop er de partjes door, tot deze bijna volledig opgelost zijn. Houd de saus warm.

Kook de aspergepunten en preitjes bijtgaar, giet ze af en bak ze kort op in wat boter. Giet er wat citrussap over.

Kruid de kreeft met peper en zout en braad het staartvlees een 3tal minuten. Voeg dan het schaarvlees toe en braad verder gedurende nog eens 3 minuten. Keer het vlees regelmatig om om het langs alle kanten mooi te laten karameliseren.

Leg het kreeftenvlees, samen met de aspergepunten en preitjes op een groot bord. Verhit de saus, klop er nog wat boter door en voeg de kervel toe. Breng indien nodig nog verder op smaak met peper en zout en lepel de saus over de kreeft. Werk af met wat .

