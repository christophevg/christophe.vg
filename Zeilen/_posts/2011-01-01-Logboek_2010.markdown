---
layout: post
title: Logboek 2010
---

## No Sail Year

Het is echt niet gelukt. En het zat ook niet echt mee. De zomer was reeds zo volgeboekt met trouwfeesten, vrijgezellenweekenden, familiefeesten en andere leuke activiteiten, dat er sowieso al weinig mogelijkheden om te gaan zeilen in zaten. En als er dan eens een weekend vrij was, was het ofwel afschuwelijk slecht weer, of liet een oud zeer weer eens van zich spreken ...

## 26 augustus 2010 - opgelost

Ik heb echt appreciatie voor de manier waarop Carolijn mij geholpen heeft. De verkoop was nog door een andere firma gedaan en zij krijgen maar gewoon de last op hun dak. Top klasse. Punt uit.

Enkele dagen na onderstaande mail had ik 2 nieuwe metalen sluiters in mijn bezit. Het seizoen zat er wel op, maar het ziet er al een stuk beter uit voor het komende ... wanneer dat ook mag zijn ;-)

<div class="mail">
From: 2B Sailing-Carolijn Brouwer<br>
Date: 26 Aug 2010 17:03:17 GMT+02:00<br>
To: Christophe VG<br>
Subject: Re: capricorn<br>
<br>
Beste Christophe,<br>
<br>
Ik heb inmiddels een antwoord terug gekregen van Greg Goodall in Australie.
Zie hieronder wat hij letterlijk naar mij heeft geschreven:<br>
<br>
<i>Yes the zips on the Capricorn and C2 jibs are the same. If there is a problem with the Capricorn zip it is most likely the slider. We supplied plastic sliders on zips for the past 20 years until 18 months ago we started having problems with poor quality sliders. The plastic in the slider was too soft and the sliders wore out very quickly. We now supply metal sliders on all zips and the metal sliders can be put on any zip that is having a problem. The only down side of a metal slider is long term corrosion â€“ in the last 18 months there have been no problems with the metal sliders.</i><br>
<br>
Als ik het goed begrepen heb uit je verhaal heb jij nog de kunststof ritssluitingen op de Capricorn fok zitten. Dit is misschien de verklaring van het hele probleem.<br>
Voor iemand als jij die relatief weinig zeilt, blijf ik aanraden om de WD40 te blijven gebruiken, zeker bij de metale sluitingen.<br>
<br>
Ik weet niet wanneer jij de ritssluitingen weer nodig hebt en wanneer je weer plannen hebt om te gaan zeilen, maar ik wil voorstellen om te wachten met het opsturen van de ritssluitingen totdat ik de originele sluitingen van Greg heb ontvangen. Hij zal in de eerst volgende TNT zending (komende week) naar ons toe een voorraad reserve ritssluitingen erbij doen. <br>
Ik stuur je liever in een keer de juiste sluitingen. Dus als je nog even geduld kan hebben, dan stuur ik je een aantal op zodra de zending gearriveerd is.<br>
<br>
Ik hoop dat hiermee het probleem voor altijd verholpen is!<br>
<br>
Mocht er nog iets zijn, dan weet je ons nu te vinden.<br>
<br>
Met zeilgroet,<br>
Carolijn
</div>

## 24 augustus 2010 - een gekend probleem ...

<div class="mail">
From: 2B Sailing-Carolijn Brouwer<br>
Date: 24 Aug 2010 16:48:48 GMT+02:00<br>
To: Christophe VG<br>
Subject: FW: capricorn<br>
<br>
Beste Christophe,<br>
<br>
Ik heb onderstaande email doorgestuurd gekregen van Remco Kenbeek van Sailcenter.<br>
Wij (2B Sailing) zijn sinds maart de Europese importeur voor alle AHPC producten inclusief de Capricorn.<br>
<br>
Ik heb met Remco afgesproken dat ik contact met jou zou opnemen om zo snel mogelijk het probleem van de ritssluiting van jouw Capricorn fok op te lossen.<br>
<br>
Het probleem met de originele ritssluiting van de fok is dat er corrosie optreedt en het klinkt misschien raar, maar bij weinig gebruik wordt de corrosie alleen maar erger.<br>
Uit jouw verhaal begrijp ik dat jullie niet elk weekend op het water zitten. Als de fok een keer niet is afgespoeld of nat/vochtig terug in de zak is gegaan en vervolgens maanden stil heeft gelegen, vermoed ik dat dit mogelijk de grootste oorzaak is van het probleem.<br>
<br>
Ik stel voor om jouw een aantal ritssluitingen op te sturen zodat je een voorraad hebt voor de volgende keer dat je gaat zeilen.<br>
Ik ben van mening dat de ritssluitingen die nu bij de fokken geleverd worden, van betere kwaliteit zijn dan de ritssluiting op jouw fok. Waarschijnlijk zit er bij jouw een metale ritssluiting op, die gevoeliger is voor corrosie.<br>
Ik raad je aan om de volgende keer dat je de fok gaat opbergen deze eerst even af te spoelen en/of een spuitje WD40 te geven. Dit zal de corrosie tegen gaan.<br>
<br>
Als je me een adres zou willen mailen waar ik de ritssluitingen naartoe kan sturen, dan kan ik zorgen dat je ze zsm ontvangt.<br>
<br>
Ik hoop dat je tevreden kunt zijn met deze oplossing en mocht je nog vragen hebben, neem dan gerust contact met ons op.<br>
<br>
Met zeilgroet,<br>
Carolijn Brouwer
</div>

## 21 augustus 2010 - Bijna ... bijna ...

De laatste kans van het jaar om met Boosui uit te varen, en wat voor een prachtige dag kondigt zich aan. Samen met schoonbroer Bart snel ik naar het strand om er in te vliegen. Een constante 4Bft, nauwelijks golfslag en een stralende zon. Dit is die ene dag per jaar waar je altijd naar uitkijkt en hopla, het seizoen komt nog goed. De hoogste tijd om hier echt gewoon veel te veel uren van te gaan genieten.

Aan de waterlijn moeten we nog net de zeilen heisen, wanneer Bart een plots terugdenkt aan de keer dat op een van de eerste zeiltrips met Boosui de sluiting van de fok het begeven had.

Neen, Bart, niet doen ...

En dan komt [Murphy](http://nl.wikipedia.org/wiki/Wet_van_Murphy) even langs op het strand. Het zelfde probleem met de sluiting van de rits van de fok betekent al snel het einde van wat eerst de mooiste (en enigste) zeildag van het jaar ging worden.
