---
layout: post
title: Texel 2006
---

## donderdag 15 juni 2006 - van Oost-Duinkerke naar Texel

De weg naar Texel is geen onbekende meer. Toch zijn we weer ergens verkeerd gereden en bracht onze tocht ons weer langs alle files en vooral over de helft van de Amsterdamse ring. Tot slot zijn we dan door de Noord-Hollandse velden toch in Den Helder geraakt. 

Na een dagje in de autozitten komen we rond 20.00 's avonds dan toch aan bij Paal 17. Een zacht windje en een absoluut afwezige branding doen het vermoeden rijzen dat we dit jaar wel op het water gaan geraken. Tijd om ons hotel op te zoeken, iets te gaan eten ... en enkele lekkere Belgische biertjes te proeven in het [Proeflokaal](http://www.proeflokaalvantexel.nl/).

## vrijdag 16 juni 2006 - optuigen en ...

<div class="thumb right">
  <a href="http://www.flickr.com/photos/christophevg/5598878724/" title="IMG_4803.JPG by christophe.vg, on Flickr"><img src="http://farm6.static.flickr.com/5305/5598878724_ce929863a2_t.jpg" width="100" height="75" alt="IMG_4803.JPG"></a>
</div>

<div class="thumb right">
  <a href="http://www.flickr.com/photos/christophevg/5598879004/" title="IMG_4789.JPG by christophe.vg, on Flickr"><img src="http://farm6.static.flickr.com/5227/5598879004_d75aee5cef_t.jpg" width="100" height="75" alt="IMG_4789.JPG"></a>
</div>

In tegenstelling tot vorig jaar zijn we een dagje eerder gekomen. Daardoor staan Mark en ik al om 10.00 op het strand en kunnen we uitermate relax Waterproof optuigen en alles in orde brengen. Na een snelle lunch kunnen we dan in de namiddag het Texelse stukje Noordzee uitproberen. Op het strand voelt de wind nog een 2-tal beaufort aan. Op zee komt dit eerder neer op een 3 a 4 beaufort. Met deze leuke wind zetten we koers naar het noordelijkste punt van Texel, de vuurtoren. Dit is het eerste doel morgen. Op anderhalf uur zijn we over weer. Zo weten we dat we bij deze wind op een drietal uur het eiland moeten kunnen rondzeilen ... bij deze wind!

Op het strand maken we ook nog kennis met een 2 a 3 dagen oude zeehondpup. Zonder angst kwam hij het strand opgehuppeld. Gelukkig is het zeehondencentrum [EcoMare](http://www.ecomare.nl) vlakbij en zal hij al snel met een lekkere papfles de namiddag doorgebracht hebben in beter gezelschap.

<br style="clear:both"/>

<div class="thumb right">
  <a href="http://www.flickr.com/photos/christophevg/5598296591/" title="IMG_4815.JPG by christophe.vg, on Flickr"><img src="http://farm6.static.flickr.com/5221/5598296591_3800743436_t.jpg" width="100" height="75" alt="IMG_4815.JPG"></a>
</div>

<div class="thumb right">
  <a href="http://www.flickr.com/photos/christophevg/5598876450/" title="IMG_4812.JPG by christophe.vg, on Flickr"><img src="http://farm6.static.flickr.com/5067/5598876450_b8568fdba3_t.jpg" width="75" height="100" alt="IMG_4812.JPG"></a>
</div>

<div class="thumb right">
  <a href="http://www.flickr.com/photos/christophevg/5598873898/" title="IMG_4790.JPG by christophe.vg, on Flickr"><img src="http://farm6.static.flickr.com/5221/5598873898_5b7a647f61_t.jpg" width="100" height="75" alt="IMG_4790.JPG"></a>
</div>

Er is natuurlijk veel meer te zien op het strand dan alleen onze eigen perikelen. In de Pit Lane vinden we natuurlijk het [Team Zwitserleven](http://www.teamzwitserleven.nl/). Dit jaar opnieuw met een experimentele Hobie Fox 20 voet, maar dit maal in Zwitserleven-rood. Maar er is meer nieuw speelgoed op het zand te vinden. Een aantal top-teams zijn dit jaar aan de slag met de nieuwe Nacra F18 Infusion, een duidelijke rechtstreekse aanval van Nacra op de Capricorn. We zijn benieuwd naar de resultaten van beide boten. Het hele strand licht vol met de beste catamarans op de mark vandaag. Aaah ... zullen we weldra ook op F18 kunnen genieten van de moderne evoluties in het zeilen?! ;-)

<br style="clear:both"/>

## zaterdag 17 juni 2006 - D-Day

<div class="thumb right">
  <a href="http://www.flickr.com/photos/christophevg/5598875574/" title="IMG_4838.JPG by christophe.vg, on Flickr"><img src="http://farm6.static.flickr.com/5267/5598875574_fc12a021f2_t.jpg" width="100" height="75" alt="IMG_4838.JPG"></a>
</div>

<div class="thumb right">
  <a href="http://www.flickr.com/photos/christophevg/5598295293/" title="IMG_4832.JPG by christophe.vg, on Flickr"><img src="http://farm6.static.flickr.com/5186/5598295293_dba94c969c_t.jpg" width="100" height="75" alt="IMG_4832.JPG"></a>
</div>

<div class="thumb right">
  <a href="http://www.flickr.com/photos/christophevg/5598877672/" title="IMG_4829.JPG by christophe.vg, on Flickr"><img src="http://farm6.static.flickr.com/5307/5598877672_c091627f19_t.jpg" width="100" height="75" alt="IMG_4829.JPG"></a>
</div>

En dan is het zaterdag, ... de wind is volledig gaan liggen, ... de zon wordt de grote uitdaging vandaag. Optuigen, tunen voor weinig (geen) wind en Team Waterproof is klaar voor zijn eerste Ronde van Texel.

De start verloopt zonder veel problemen. We kiezen heel terecht de onderste startboei en nemen een aardige start. Zo begeven we ons naar het eerste doel, de vuurtoren, op het uiterste noorden van Texel. De wind is tijdens de nacht verder gevallen en verder gedraaid naar het zuid-westen. Dit betekent dat het eerste rack afgekruisd moet worden, niet zozeer de leukste onderneming met een Dart. Na anderhalf uur bereiken we de eerste gate en kunnen nu verder op onbekend terrein: het wad.

Op het wad ligt de VC boei op een koers van 120 graden. Opnieuw afkrisen dus. Wanneer we de VC boei naderen lijkt het alsof iedereen hier stilligt. Later vernemen we dat het hele peleton inderdaad bijna een uur te kampen heeft gehad met een totale windstilte aan de VC boei. 

Van de VC boei gaat het scherp aan de wind richting Oudeschild, het jachthaventje van Texel. Halverwege dit traject wakkert de wind plots sterk aan tot een goede 4 beaufort. Ook de golven op het wad zijn al even verrassend. We houden ons hart vast voor het laatste stukje op de Noordzee.

Maar eerst gaan we nog van Oudeschild naar 't Horntje waar we het pad van de Teso ferryboten zonder al te veel problemen kruisen. Maar waar is gate 4? O, neen, nu zijn we al zover geraakt en we zien gate 4 nergens. Damn. Maar we kunnen hier niet blijven rondhangen en moeten verder naar de Noordzee. We zijn op geen enkele gate uit de wedstrijd gehaald, dus we kunnen effectief rond geraken.

Bij het ronden van het zuidelijkste punt van het eiland zien we de Noordzee terug voor ons ... zo plat als een net gestreken laken en bijna geen wind. In het eerste rechte rack zetten we koers naar de finish. Meter voor meter kruipen we nog wat dichter bij enkele voorliggers en slagen we er in om nog enkele tegenstanders voorbij te kruipen. Het voelt eindeloos aan, tot we dan toch eindelijk de finish zien liggen...

<br style="clear:both"/>

<div class="thumb right">
  <a href="http://www.flickr.com/photos/christophevg/5598297333/" title="IMG_4839.JPG by christophe.vg, on Flickr"><img src="http://farm6.static.flickr.com/5230/5598297333_a2b88cf4a7_t.jpg" width="100" height="75" alt="IMG_4839.JPG"></a>
</div>

Na 5 uur 52 minuten en 41 seconden varen we dan ook over de finish en zit ook voor ons de eerste Rond om Texel erop. Voldaan landen we en kunnen we beginnen genieten van veel vermoeide spieren, maar vooral van een onbeschrijflijke ervaring.

Volgens de officiele [resultaten van de Ronde om Texel 2006](http://rotdominoserver.ti.mon3aan.nl/IIS/XmlTransformer?xml=http://rotdominoserver.ti.mon3aan.nl/IIS/getTmp.jsp?file=IIS2006.xml&xsl=http://rotdominoserver.ti.mon3aan.nl/IIS/finishlists/rot2006/overall.xsl) mogen we met enig trots de 118e op 402 deelnemers plek innemen. Onder de ondergaande zon mogen we tevreden zijn en met een gerust hart Waterproof aftuigen en inpakken om op zondag al weer de terugweg aan te vatten.

<br style="clear:both"/>

## zondag 18 juni 2006 - En we moeten weer naar huis

<div class="thumb right">
  <a href="http://www.flickr.com/photos/christophevg/5598292583/" title="IMG_4844.JPG by christophe.vg, on Flickr"><img src="http://farm6.static.flickr.com/5104/5598292583_e6c871e5f8_t.jpg" width="100" height="75" alt="IMG_4844.JPG"></a>
</div>

<div class="thumb right">
  <a href="http://www.flickr.com/photos/christophevg/5598879348/" title="IMG_4840.JPG by christophe.vg, on Flickr"><img src="http://farm6.static.flickr.com/5065/5598879348_f75ff18007_t.jpg" width="100" height="75" alt="IMG_4840.JPG"></a>
</div>

En zo begeven we ons op zondag weer naar het strand om Waterproof op te halen. Een van de bestuurders van de traktoren is een uurtje vroeger begonnen en zo staan we al snel aan te schuiven aan de Teso ferryboot. Dit jaar kunnen we echter terugkijken op een geslaagde missie en al vooruit denken aan de volgende editie ... van de Ronde om Texel!
