---
layout: archive-index
index: koken
title: Koken according to Christophe VG
permalink: /koken/
---

Naast alle informatica-gerelateerde interesses, heeft de keuken een belangrijk
plekje in mijn hart verworven, of moet ik eerlijkheidshalve dan maar maag
zeggen? De liefde van de man gaat door de maag en Kristien heeft dat goed
gezien. Kortom, naast computers en mijn voorliefde voor het zeilen is de keuken
sinds ongeveer 1997 een van die plekken in huis waar je me kan terugvinden met
mijn neus die in de potten, op zoek naar weer een lekkere bereiding.

Over de jaren heb ik veel uitstekende gerechten ontdekt en ook geleerd wat echt
niet kan. Dikwijls heb ik de ervaring van enkele verschillende recepten
samengebracht tot mijn eigen versie. Om al deze wijsheid niet te verliezen of
niet telkens weer samen te moeten stellen, begin ik maar eens aan een deftige
neergeschreven versie van mijn eigen Kookboek...

