---
title: SPAM
header:
  teaser: /about/images/thumb/spam.jpg
  image: /about/images/header/spam.jpg
---
> Deze pagina mag dan wel meer dan 15 jaar oud zijn, ze blijft meer dan relevant. De spelregels rond SPAM zijn in al die tijd echt niet veranderd, bewijze hef feit dat ik nog meerdere keren per jaar mensen moet wijzen op hun onverantwoorde omgang met mijn email adres of dat van mijn kinderen. Sinds een tweetal jaar is ook de [AVG](https://nl.wikipedia.org/wiki/Algemene_verordening_gegevensbescherming#Principes) in werking getreden, die boven op de rationele zaken die al lang op deze pagina stonden, ook een juridisch kader schetst waarom je bv. niet zomaar mijn email adres mag delen met anderen.

**Als je door mij naar deze pagina bent geleid, dan ben je waarschijnlijk
onvoorzichtig geweest met mijn email adres. Iedereen klaagt
erover, maar ik merk dat bijna niemand er iets aan doet. Probeer volgende
regels in acht te houden en lees de pagina over
[SPAM](https://nl.wikipedia.org/wiki/Spam_(post)) ten minste een keer volledig door. Bedankt!**

**Spam** _is een verzamelnaam voor ongewenste berichten en is ook bekend als Unsolicited Commercial E-mail en Unsolicited Bulk E-mail. Onder deze term vallen ongewenste e-mails en reclameboodschappen op websites (onder andere fora). Spam is moeilijk te definiëren. Niet ieder initiatief van een persoon of organisatie om contact te leggen is spam. Spam onderscheidt zich van andere vormen van commerciële communicatie, omdat een bericht wordt gestuurd aan een groep die veel groter is dan de potentiële doelgroep._ (Overgenomen van [Wikipedia](https://nl.wikipedia.org/wiki/Spam_(post)))

Om SPAM te kunnen ontvangen moet je email adres in verkeerde handen zijn
gevallen, zorg er voor dat dit niet kan gebeuren

* Laat je email adres niet in de handen van onbekenden terecht komen.

  * Stuur geen emails naar verschillende mensen die elkaar niet kennen, gebruik in dat geval een BCC (Blind Carbon Copy) en richt de email aan  jezelf. Zo komen de email adressen van alle geadresseerden niet in  allerhande adresboeken waar ze niet thuishoren.

  * Verwijder bij het doorsturen van email alle overbodige informatie betreffende emailadressen van eerdere schrijvers om diezelfde reden.

* Bevestig geen email adressen.

  * Een email adres is geld waard, een bevestigd email adres is nog veel meer waard. geloof daarom niet dat door op een link te klikken om je uit te schrijven je verlost zal zijn van SPAM, in tegendeel je zal er meer en meer ontvangen.

* Pas op voor viri en wormen.

  * Het merendeel van de hedendaagse viri en wormen zijn uit op email adressen. Iedereen in je adresboek is in gevaar als jij geïnfecteerd wordt. Op deze manier kunnen email adressen die je slechts aan 1 persoon gegeven hebt plots SPAM ontvangen via veel omwegen.

  * De meeste wormen doorzoeken niet alleen je adresboek, maar ook alle
    bewaarde berichten op zoek naar email adressen.

  * Gebruik daarom o.a. veilige software om je op het internet te begeven.

* Wees niet goedgelovig.

  * Nokia of Ericson delen GEEN gratis GSM's uit (Wow, dat bewijst alvast dat deze pagina meer dan 15 jaar oud ;-))

  * Door een mail te sturen naar iedereen die jij kent zal niemand jou iets
    geven.

  * Leer wat een [Hoax](https://nl.wikipedia.org/wiki/Hoax) is en hoe eenvoudig je dit kan testen door het verhaal even door [Google](https://www.google.com/search?oq=hoax) te halen.

Kortom: Heb respect voor anderen en bescherm hun email adres beter dan dat van
jezelf.

## Ze winnen niet altijd mijnheer

Ooit verscheen op [ZDNet.be](http://zdnet.be ):

_De Washington Post publiceerde vorige week een interview met hacker "0x80", die alleen op voorwaarde van absolute anonimiteit wilde spreken. Zijn identiteit ligt echter op straat omdat een foto bij het artikel meer informatie bevatte dan gedacht._

_"0x80" gebruikt geïnfecteerde computers om nog meer reclame te verspreiden. Via virussen en het exploiteren van lekken zou hij elke dag zo'n 2.000 machines aan zijn netwerk van slaafcomputers toevoegen. Naar eigen zeggen harkt '0x80' maandelijks bijna 7.000 dollar aan inkomsten bij elkaar._

Nog een ander verhaal:

_De Amerikaanse spammer Daniel Lin, die miljoenen spamberichten verstuurde om potentie-verhogende pillen en afslank-poeders te verkopen, moet drie jaar de cel in. Ook kreeg hij een boete van tienduizend dollar opgelegd._

Aanklager Stephen Murphy verklaarde na de veroordeling dat "internet-oplichters
moeten leren dat spammen een misdaad is, als computers zonder autorisatie
worden gebruikt". Lin zou ruim 350.000 dollar met zijn activiteiten hebben
verdiend.''
