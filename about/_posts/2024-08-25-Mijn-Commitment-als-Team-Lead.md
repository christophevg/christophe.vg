---
title: Mijn Commitment als Team Lead
tags:
  - professional
header:
  teaser: /about/images/thumb/mijn-commitment-als-team-lead.jpeg
  image: /about/images/header/mijn-commitment-als-team-lead.jpeg
excerpt: |
  Ja, ik geef het toe: ik heb altijd gezegd dat ik "bij mijn leest ging blijven". Dat ik de rol van [software architect](I-Software-Architect) puur ging houden, omdat daar mijn [kracht](Problem-Seeker) ligt en ik op dat niveau [zin voor realiteit](50-Shades-of-Ceremony) in eerste plaats kan blijven voorop stellen.
---

<p style="text-align:right">(ðŸ‡¬ðŸ‡§ <a href="My-Commitment-as-Team-Lead">My Commitment as Team Lead</a>)</p>

Ja, ik geef het toe: ik heb altijd gezegd dat ik "bij mijn leest ging blijven". Dat ik de rol van [software architect](I-Software-Architect) puur ging houden, omdat daar mijn [kracht](Problem-Seeker) ligt en ik op dat niveau [zin voor realiteit](50-Shades-of-Ceremony) in eerste plaats kan blijven voorop stellen.

> Na 25 jaar toewijding aan die rol, heb ik "the good, the bad & the ugly" persoonlijk in alle mogelijke incarnaties ervaren, heb ik geleerd van de besten en gezien hoe het soms ... beter kan.

Vandaag ben ik er van overtuigd dat ik die 25 jaar aan ervaring niet langer louter best kan inzetten in die rol, echter dat ik nu zij die ondertussen in mijn voetsporen zijn gevolgd, beter kan helpen en begeleiden als team lead. Als ik vandaag mijn ervaring inzet om een team van software architecten te leiden, ben ik er van overtuigd dat ik beter mijn eigen doel kan bereiken: [het realiseren van de droom van mijn klant](I-Software-Architect).

## Mijn Peilers

Na 25 jaar heb ik daarom speciaal enkele maanden de tijd genomen om actief met verschillende mensen aan de slag te gaan om mijn persoonlijke managementstijl vorm te geven, op basis van mijn persoonlijke ervaringen als software architect, in tal van posities. Daaruit is een verhaal ontstaan dat ik vandaag niet alleen volmondig onderschrijf, echter ook als een profieltekst, een "statement of commitment" uitdraag en doelgericht implementeer.

Het was snel duidelijk dat twee peilers incontournable waren. Ze definiÃ«ren mijn stijl: **het team staat centraal** en een **no-nonsense** aanpak. Elke peiler is verder opgebouwd vertrekkende van drie primordiale eigenschappen, waarbij Ã©Ã©n gemeenschappelijke de overkoepelende verbinding vormt.

## Het Team Staat Centraal

### Inclusiviteit

Een team werkt dankzij de zwakste schakel. Dit is geen negatief gegeven, echter een uiterst belangrijke hoeksteen. Net zoals het grootste en kleinste radartje in een (mechanische) horloge, is elk teamlid van belang en draagt het bij tot het succes van het hele team. Als team lead zorg je ervoor dat elk team lid zich integraal deel van het team voelt. Dit is de basis van een positieve werkcultuur, waar iedereen zich veilig en gewaardeerd voelt.

### Persoonlijke Ontwikkeling

Een team werkt dankzij teamwork en is meer dan de som van de individuen op zich. Als team lead zoek je het beste in elk lid van het team, integreer dit in het team en ondersteun & motiveer dat team lid actief om haar/hem verder te laten groeien.

### Open Communicatie - Intern

Een team werkt dankzij communicatie en teamcommunicatie draait in eerste plaats om feedback. Als team lead dicteer je de agenda niet, je stelt hem samen uit de feedback van je team en zorgt er vervolgens voor dat deze gecommuniceerd en gerealiseerd wordt.

## No-Nonsense

### Open Communicatie - Extern

Een no-nonsense aanpak vertrekt altijd vanuit business noden. Er bestaat geen software architectuur voor de software architectuur. Als team lead hanteer je dezelfde open teamcommunicatie, naar de rest van de organisatie toe. Je bent het single point of contact en zorgt in eerste plaats dat noden gehoord worden, en biedt garanties dat deze aangepakt worden.

### Doelgerichtheid

Een no-nonsense aanpak vertrekt altijd vanuit de realiteit: meten is weten. Als team lead zorg je ervoor dat in de software architectuur keuzes gemaakt worden op basis van feiten, niet vanuit hypes of persoonlijke meningen. Als een keuze niet kan onderbouwd worden door een aantoonbaar feit, dan is het geen keuze maar een gok. Een keuze staat ook niet in een dik boek. Elke business, elke organisatie, elke nood verdient een persoonlijke oplossing. En die oplossing wordt gerealiseerd via een procesmatige aanpak.

### Realiteitszin

Een no-nonsense aanpak erkent fouten, pech,... als een integraal deel. Als team lead besef je dat ondanks alle goede intenties, het altijd een verhaal is van vallen en opstaan. Een team leert, een team lead leert.

> Als je nu denkt: "Christophe, dat hebben wel allemaal eerder gehoord": Zonder enige twijfel. Echter, wanneer heb je eerder een team lead ontmoet die zijn commitment zwart op wit neergeschreven heeft en online plaatst als een open contract voor zijn team?

&#35;howcanihelp
