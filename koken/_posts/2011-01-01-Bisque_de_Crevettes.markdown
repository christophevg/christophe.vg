---
title: Bisque de Crevettes
---

Velen hebben voet bij stuk gehouden dat deze soep een rasechte kreeftensoep was. De verrassing was groot wanneer zij vernamen dat het "maar" een garnaalsoepje was. Dit is een soep met een enorm feest-karakter.

##  Ingredienten
* 500g ongepelde garnalen
* 200g wortelen, 3 uien, 1/2 groene selder, 4 sjalotten, 3 teentjes look
* olijfolie
* 1dl cognac en 2dl witte wijn
* 2l visfumet en 2l fond blanc
* blikje tomatenpuree
* bouquet garni (tijm, laurier, peterselie)
* cayennepeper
* blanke roue
* room

##  Bereiding

Pel de garnalen en hou zowel de garnalen als hun pellen apart. Snij de wortelen, uien, selder, sjalotten en look in grove stukken.

Warm in een grote pot de olijfolie op en bak de garnaalpellen. Voeg er de groenten aan toe en laat verder aanfruiten. Overgiet met de cognac en de wijn en laar verder inkoken.

Droog het geheel met de tomatepuree en voeg de bouquet garni en kruiden toe. Overgiet nu met de fonds en laat ongeveer 45min zachtjes koken.

Bind de soep met de roue. Mix de bisque (inclusief de garnaalpellen) en passser ze door een puntzeef. Serveer met een garnituur van vers gepelde garnalen, een wolkje room en een scheutje cognac.

