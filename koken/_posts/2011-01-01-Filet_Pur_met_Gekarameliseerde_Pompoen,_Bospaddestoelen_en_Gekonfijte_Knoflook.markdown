---
title: Filet Pur met Gekarameliseerde Pompoen, Bospaddestoelen en Gekonfijte Knoflook
---

## ingredienten
* 4 filet pur
* 1 kleine pompoen
* 250g gemengde bospaddestoelen
* 4 teentjes knoflook, geschild
* 2 takjes tijm
* 1/2 dl olijfolie
* peper en zout

### voor de saus
* 2 sjalotjes, versnipperd
* 1 laurierblad
* 1 takje tijm
* 2dl rode wijn
* 1/2l kalfsfond
* 10g boter

## bereiding
Leg de knoflookteentjes en de tijm in een overschoteltje en overgiet met olijfolie. Laat ze gedurende 25 minuutjes in een oven van 140 graden confijten.

Schil de pompoen en versnijd in halve maan-schijven van 2cm dik.

Voor de saus: Fruit de sjalotjes aan en blus met de wijn. Laat inkoken tot 1/3. Voeg kalfsfond en laurier toe en laat inkoken tot sausdikte. Verwijder tijm en laurierblad en breng op smaak met peper en zout. 

Verwarm de helft van de olijfolie waarin de look geconfijt is, en bak hierin de pompoenschijven gaar en lichtbruin op een laag vuurtje.

Bak de filet pur naar believen en zet even opzij onder aluminiumfolie. Bak de bospaddestoelen kort in 2 a 3 el olijfolie op een hevig vuur. Kruid met peper en zout.

Schik pompoen op een bord, verdeel er de paddestoelen over en leg er de filet pur op. Strooi er een klein beetje zeezout over, leg er een geconfijt teentje look op en werk af met de rode wijsaus.

