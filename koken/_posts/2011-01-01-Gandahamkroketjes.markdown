---
title: Gandahamkroketjes
---

##  Ingredienten 
* 400g gandaham in kleine stukjes
* 1l melk
* 100g boter
* 150g bloem
* peterselie
* 4 blaadjes gelatine
* bloem, eiwit en chapelure
* olijfolie

##  Bereiding 

Breng de melk met de gandaham aan de kook. Laat samen afkoelen tot
kamertemperatuur en scheid dan de melk van de gandaham. Hou deze apart.

Leg de gelatine te weken in koud water.

Maak met de boter en de bloem een (warme) roux. Voeg er de melk aan toe en laat
indikken. Roer er de (uitgewrongen) gelatineblaadjes (één voor één) onder. Voeg
de gandaham en versneden peterselie toe.

Leg een vel plastiekfolie in een rechthoekige kom en stort er de vulling in.
Dek af met nog een vel plastiekfolie en zet in de koelkast voor een nachtje.

Stort de opgesteven massa op een snijplank, versnij in stukken (in gewenste
kroketgrootte) en paneer met bloem, eiwit en chapelure. Laat nog enkele uren
verder opstijven in de koelkast.

Bak de kroketten in olijfolie.
