---
layout: post
title: Gegrilde Heilbot met Sauce Vierge
---

## ingredienten

* 7el olijfolie
* 1/2 tl venkelzaad
* 1/2 tl selderijzaad
* 1 tl gemengde peperkorrels
* 800g heilbotfilet, ca 3cm dik in 4 stukken
* grof zeezout
* 1tl fijngehakte verse tijm
* 1tl fijngehakte verse rozemarijn
* 1tl fijngehakte verse oregano

### voor de saus
* 7el olijfolie
* sap van 1 citroen
* 1 teentje knoflook
* 2 tomaten, ontveld en ontdaan van zaadjes, in stukjes
* 1tl kappertjes
* 2 ansjovisfiletjes, uitgelekt en in stukjes
* 1tl verse bieslook
* 1el fijngesneden verse basilicum
* 1el fijngehakte verse kervel

## bereiding
Meng de venkel- en selderijzaadjes en de peperkorrels in een vijzel en stamp deze fijn. Voeg grof zeezout toe en stamp verder. Schep het mengsel in een ondiepe schaal, roer er de kruiden en olijfolie onder.

Verhit een grill. Leg de heilbotfilets in de marinade en haal ze er door. Leg ze met de donkere velkant naar boven op de grill gedurende 6-8 minuten tot het vlees mooi gaar is en het vel gebruind.

Doe alle ingredienten voor de saus, op de verse kruiden na, in een pan. Warm de saus op, maar laat niet koken. Roer er tot slot de verse kruiden door.

Verdeel de heilbot over de borden, schep de saus op en rond de vis en serveer met kortgekookte groene kool en gekookte aardappeltjes.

