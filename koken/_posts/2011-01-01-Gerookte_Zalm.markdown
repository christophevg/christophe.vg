---
title: Gerookte Zalm
header:
  teaser: /koken/images/thumb/gerookte-zalm.jpeg
  image: /koken/images/header/gerookte-zalm.jpeg
---

Zelf zalm roken is helemaal niet moeilijk. Zelfs zonder _echte_ rookoven, vraagt het echte té weinig tijd om het niet te doen. Heerlijk!

## ingrediënten

* 600g-800g zalmfilet
* grof zeezout 
* bruine basterdsuiker
* houtmeel

##  bereiding 

Voordat de zalm gerookt kan worden moet hij eerst gepekeld worden. Meng hiervoor zeezout en basterdsuiker. Wrijf de zalmfilet hier goed mee in en leg in een glazen schaal, afgedekt met plasticfolie, gedurende 45 minuten in de koelkast.

Neem een grote kookpot en bekleed deze met twee kruiselings geplaatste stukken aluminiumfolie. Strooi wat houtmeel op de bodem en zet er een blikje, ontdaan van bodem en deksel, in het midden in. Plaats hierop een bordje dat kan dienst doen als lekschaaltje. Zet hierom een roostertje en hierop de zalm met de mooie zijde naar boven. Sluit het geheel af met nog eens twee stroken aluminiumfolie en krul de onderste en bovenste stukken in elkaar zodat het een afgesloten geheel wordt. Zet er nog een deksel op om extra aan te drukken.

Zet op een hoog vuur totdat het houtmeel begint te smeulen. Draai dan het vuur laag, zodat het rustig verder smeult. Afhankelijk van het gewicht en de dikte van de zalm moet dit nu 45 minuten tot anderhalf uur roken.

