---
title: Gratin van Varkenshaasje en aardappelen met Calvadosroom
---

## ingrediÃ«nten

* 800 g aardappelen
* 2 uien
* 750 g varkenshaasje
* zout en peper
* 2 el bloem
* 5 el Calvados
* 350 ml water
* 200 ml room
* 1 groentenbouillonblokje
* 100 g jong belegen kaas, geraspt
* blaadjes van enkele takjes tijm

##  bereiding

Kook de aardappelen, schil ze, laat afkoelen en snijd ze in dikke plakken.

Versnipper de uien. Bak het vlees kort aan op een hoog vuur, breng op smaak met peper en zout en neem het vlees uit de pan.

Fruit de uien in het braadvet en voeg er de bloem, Calvados, het water, de room en het bouillonblokje aan toe. Breng aan de kook en laat 5 minuten pruttelen.

Leg de aardappelschijfjes dakpansgewijs, rondom een grote ovenschotel. Versnijd het vlees in gelijkaardige schijfjes en leg deze in het midden op dezelfde wijze. Giet er de Calvadosroom over en bestrooi met de kaas en tijm.

Bak de schotel gedurende 25 minuten in een voorverwarmde oven op 175 graden.

