---
title: Kalkoen met citrusvruchten en tijm
---

Voor mijn eerste kalkoen op Kerst (2006) heb ik lang gezocht naar een recept dat het waard was om 4 1/2 uur mee bezig te zijn. Op basis van onderstaand recept kunnen een 10tal mensen smullen van een originele kalkoen met Kerst. 

## ingrediÃ«nten

### voor de kalkoen zelf
* 1 kalkoen van rond de 5kg (ingewanden verwijderd)
* citroentijm (ongeveer 40g)
* 1 sinaasappel
* 1 citroen
* olijfolie
* laurierblaadjes
* 4 grote wortels in stukken gesneden
* 1 grote ui, grof versneden
* 50g boter

### voor de vulling
* 200g wit brood (inclusief korsten)
* 1 grote ui
* 2 teentjes look
* 4 eetlepels gehakte peterselie
* 450g gehakt
* 2 appels, fijn gehakt
* 3 stengels selder, in blokjes
* 100g gepelde walnoten, gehakt
* 2 theelepels currypoeder
* peper en zout
* 20 plakjes spek

### voor de saus
* 3dl rode wijn
* 1 eetlepel aalbessengelei
* 6dl kippenbouillon
* peper en zout

##  bereiding 

Ontdoe de tijm van zijn takken (hou ze bij voor later in de holte van de kalkoen). Rasp de schil van de sinaasappel en de citroen, meng met de tijm en 8 eetlepels olijfolie en breng op smaak met peper en zout. Plet deze mengeling in een vijzel.

Om de vulling te maken: verkruimel het brood met een keukerobot. Doe hetzelfde met de uien, knoflook en peterselie. Meng dit met alle overige ingredienten behalve het spek, en kneed het goed door tot een homogene massa.

Was de kalkoen, buiten en binnen en droog met keukenpapier. Vul met de vulling (laat wat plek voor de vulling die uitzet tijdens het bakken) en weeg het geheel. De baktijd komt op 18 minuten per 450g. Voeg tijdens het vullen ook de appelsien en citroen in kwartjes bij de vulling, net zoals de tijmtakjes en twee laurierblaadjes. Bind de poten samen om een mooi gevormde kalkoen te krijgen.

Leg de gesneden wortels, uien en nog enkele laurierblaadjes op een grote braadschotel. Leg de kalkoen op de groenten, besmeer het vel met boter en dek af met een losse tent van aluminiumfolie. Rooster de kalkoen volgens de berekende tijd en bedruip elk uur met de vrijgekomen sappen.

Verwijder een 30tal minuten voor het einde van de baktijd de aluminiumfolie en laat de kalkoen mooi bruin worden. Overgiet de kalkoen met de tijmolie tijdens de het laatste kwartier. Controleer of de kalkoen gaar is door met een prikker in het dikste gedeelte van de dij te steken, het sap moet helder zijn. Als de kalkoen klaar is, moet ze nog even rusten onder een aluminiumfolie. 

Met het overschot van de vulling en het spek kunnen we begeleidende worstjes maken. Verdeel het restant in 20 stukken, rol hier kleine worstjes van en wikkel deze in een plakje spek. De worstjes kunnen in een overschotel mee in de oven, samen met de kalkoen.

