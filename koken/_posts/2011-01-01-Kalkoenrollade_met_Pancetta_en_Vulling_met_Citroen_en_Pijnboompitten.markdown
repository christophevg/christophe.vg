---
layout: post
title: Kalkoenrollade met Pancetta en Vulling met Citroen en Pijnboompitten
---

## ingredienten

* (dubbele) kalkoenfilet van 1,5kg
* 20 plakjes pancetta
* 25g boter
* 1 el olijfolie
* 2 grote uien in ringen gesneden
* 140g baconblokjes
* 50g pijnboompitten
* 4 teentjes look, fijngehakt
* 25g mengeling van verse rozemarijn en tijm
* schil van 2 citroenen, fijn geraspt
* 40g platte peterselie
* 100g wit broodkruim
* 1 ei, losgeklopt
* 3dl droge witte wijn
* 3dl kippenbouillon
* 1,5dl room
* 2 el grof gehakte platte peterselie

## bereiding

Bak de uien zacht in de boter. Schep uit de pan en zet opzij. Doe de baconblokjes in de pan en bak goudbruin. Voeg de pijnboompitten, look, kruiden en citroen toe. Bak nog een minuutje en voeg de peterselie toe. Roer goed door elkaar en voeg bij de uien. Breng op smaak met peper en zout en bind met het broodkruim en het ei.

Leg twee stukken aluminiumfolie, overlappend, zodat een filet er ruim op past. Vet de folie in en bestrooi met peper en zout. Verdeel er 5 stukken keukentouw over. Maak hierop een vlechtwerk met de pancetta.

Leg de filet open en snijd enkele keren in. Leg er vershoudfolie over en sla met een zware pan er enkele keren op. Verwijder de folie, leg de filet op de pancetta en verdeel er de vulling over. Rol het geheel op en bind stevig vast met het keukentouw. Wikkel de rollade in het aluminiumfolie en bewaar (maximaal 2 dagen) in de koelkast.

Verwarm de oven op 180 graden. Leg de rollade op een rooster in eenbraadslede en bak gedurende 40 minuten per kilogram. Haal gedurende de laatste 10 minuten het aluminiumfolie weg. Leg de rollade op een snijplank en laat, afgedekt onder aluminiumfolie, 10 minuten rusten.

Verwarm de braadslede op een vuurtje. Voeg de wijn er bij en laat voor de helft inkoken, voeg nu de bouillon toe en laat opnieuw inkoken. Voeg tot slot de room toe en laat zachtjes inkoken tot de gewenste dikte. Breng op smaak met peper en zout en voeg de peterselie toe.

