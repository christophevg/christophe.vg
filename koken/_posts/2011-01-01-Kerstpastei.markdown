---
title: Kerstpastei
---

## ingrediÃ«nten

### voor de vulling
* 7 hardgekookte eieren
* 400g varkensvlees, fijn gehakt
* 200g worstenvlees (varkens)
* 140g gekookte ham, in stukjes gesneden
* 2 el fijngehakte salieblaadjes
* 1 ui, fijngehakt
* tabasco
* 2 blaadjes gelatine
* 4 dl kippenbouillon

### voor het deeg
* 100g reuzel
* 450g bloem
* 4 el melk
* 1 losgeklopt ei

##  bereiding 
Doe het vlees, de salie en uien in een grote kom en breng op smaak met peper, zout en enkele druppels tabasco. Kneed het tot een homogene massa. Maak een hamburgertje en bak dit in de pan. Laat afkoelen en proef om een correct beeld te krijgen van de smaak. 

Smelt enkele lepels reuzel, vet hiermee een terrinevorm met een inhoud van 1 liter in en bestrooi met bloem. Doe de resterende reuzel, de melk en 1,5 dl water in een pot en verwarm tot de reuzel gesmolten is. Meng bloem met 2 eetlepels zout en meng met de gesmolten reuzel. Meng en kneed tot een mooi deeg. Knip nu een stuk bakpapier even breed als de vorm en voldoende lang om de bodem en beide zijkanten te bedekken. Zorg dat het een beetje oversteekt aan de rand. Neem 2/3 van het deeg en rol uit tot een rechthoek, waarmee je de vorm bedekt.  Druk aan met je vingers, zodat de vorm goed bedekt is. 

Verdeel nu de helft van het vleesmengsel over de vorm. Maak een geul in het midden van het vlees. Snijd de boven en onderkanten van de eieren af. Zo kunnen ze aaneengesloten op het vlees gelegd worden, waarbij in elke snede van de toekomstige pastij een mooi stukje ei zit. Maak met het overgebleven vlees een rechthoek en dek er de eieren mee af.

Rol het resterende deeg tot een rechthoek. Smeer de randen van het deeg in de vorm in met wat losgeklopt eigeel en sluit de pastei af met het zonet uitgerolde deksel.  Druk de naden goed aan en bestrijk rijkelijk met het eimengsel. Prik tot slot 3 gaatjes in het deksel. Verwarm de oven op 180 graden en bak de pastei gedurende 30 minuten. Zet de oven nu lager op 160 graden en bak 60 minuten verder. 

Haal de pastij uit de vorm. Als de zijkanten niet mooi bruin zijn, zet je de pastij nog even terug in de oven op 180 graden. Laat uiteindelijk volledig afkoelen en bewaar afgedekt in de koelkast. 

Je kan de pastij nog vullen met gelei. Hiervoor week je de gelatine in koud water. Verwarm de bouillon tot net onder het kookpunt, knijp de gelatine uit en los al roerend oplossen in de bouillon. Laat afkoelen tot kamertemperatuur en vul een spuitfles. Vul de pastei nu langs een van de gaatjes in het deksel. Zet de pastij terug in de koelkast tot de gelei gestold is. Herhaal dit twee maal en laat vervolgens 12u in de koelkast staan, zodat de gelei volledig kan stolden. 

