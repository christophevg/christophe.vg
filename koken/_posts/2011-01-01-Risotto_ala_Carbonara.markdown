---
title: Risotto ala Carbonara
---

## ingrediÃ«nten
* boter
* sjalotje
* risotto rijst
* witte wijn
* gevogeltebouillon
* parmesaan
* panchetta
* bieslook
* kwarteleitjes

## bereiding
Laat een flinke hoeveelheid boter smelten in een grote kookpot. Fruit er een versnipperd sjalotje kort in aan. Voeg de rijst toe en laat deze een tijdje opwarmen in de boter.

Blus met witte wijn tot de rijst net onder staat. Laat de rijst onder voortdurend roeren de wijn opnemen. Zet het vuur iets lager en begiet nu met de gevogeltebouillon tot de rijst opnieuw net onder staat. Plaats een deksel op de pot en laat de rijst de bouillon opnemen. 

Wanneer zo goed als al het vocht opgenomen is, begiet je de rijst opnieuw met gevogeltjebouillon tot deze net onder staat. (Je kan ook met gevogeltefond werken. Dat kan de tweede keer water gerbruikt worden.) Zet opnieuw het deksel op de pot en laat opnieuw al het vocht opnemen.

Versnijd de panchetta in kleine stukjes en bak deze krokant. Meng nu de fijn geraspte parmesaan, panchetta en fijngesnipperde bieslook onder de rijst. 

Neem een kookring en plaats deze in de pan van de panchetta. Breek er per portie, twee kwarteleitjes in en maak zo een mini-spiegeleitje. Vorm met dezelfde ring een torentje risotto en plaats er een spiegeleitje bovenop.

