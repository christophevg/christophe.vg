---
title: Rollade met mousse van vis
---

##  ingredienten 
* 500 witte vis (wijting, kabeljauw, ...)
* 250 ml room
* 2 eieren
* 100 g wortelen
* 75 g boontjes
* peper, zout en cayennepeper
* visfumet
* bladpeterselie en viseitjes voor de versiering

##  bereiding 

Fileer, indien nodig, de vis en verwijder alle onreinheden en graten. Verdeel de vis in kleine blokjes en vermaal de vis met een keukenrobot tot een homogene mousse. Voeg tijdens het malen de room, eieren en kruiden toe.

Reinig de groenten. Versnijd de wortels in kleine balkjes (2x2mm). Kook ze gaar en koel ze af onder koud water.

Neem 3 lagen plasticfolie en leg daarom de mousse. Leg de groentjes in het midden en rol alles op tot een worst. Een lat kan helpen om de worst goed op te spannen. Knoop de uiteinden stevig vast.

Pocheer de rollade in visfumet, gedurende ongeveer 25 minuten. Laat afkoelen in de fumet.

Verwijder de folie, versnijd in schijfjes en werk af met wat bladpeterselie en viseitjes.

