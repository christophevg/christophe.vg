---
title: Rundermedaillons met bospaddestoelen en Marsala
---

## ingrediÃ«nten
* 1 handvol verse tijm
* 8 rundermedaillons
* olijfolie
* 2 handjes bospaddestoelen
* zout en peper
* 2 sjalotjes, fijngehakt
* 1 teentje look, fijngehakt
* 1 glas Marsala
* 4el verse room

##  bereiding 
Hak de helft van de tijm, meng dit met wat olijfolie en strooi dit over de rundermedaillons. Wrijf er een beetje in en laat 10 minuutjes intrekken.

Laat een pan goed heet worden en kruid de medaillons met peper en zout. Schroei ze aan beide kanten dicht in ongeveer 2 minuten. Schep ze uit de pan en laat 5 minuten rusten terwijl je de saus maakt.

Zet het vuur laag, doe wat olijfolie in de pan en gooi er de sjalotjes, knoflook en resterende tijm in. Doe na een minuut de bospaddestoelen erbij en voeg de Marsala toe. Roer er na een halve minuut de verse room onder, samen met het sap dat uit het rustende vlees is gelopen.

2 medaillons per persoon, saus erover, een stevige groenten- en aardappelkeuze er bij ... smullen!

