---
title: Runderpasteitjes met Aardappelpuree
---

## ingredienten

### voor het deeg
* 250g bloem
* 1 tl zout
* 125g ongezouten boter
* 1 eierdooier
* 2,5 el ijswater

### voor de vulling
* 1 el zonnebloemolie
* 1 kleine ui, gehakt.
* 2 tl chilipoeder
* 2 tl komijnpoeder
* 250g rundergehakt
* 85g tomatenpuree
* 1,5 dl runderbouillon
* 1/8 tl kaneel
* 200g kidneybonen uit blik, afgespoeld en uitgelekt

### voor het puree
* 250g aardappel, geschild en in blokjes gesneden
* 3 el zure room
* 2 el fijn gehakte bieslook

## bereiding
Meng de boter met de eierdooier tot een glad beslag. Voeg het ijswater toe en meng nog even. Zeef de bloem en het zout en mix het door het beslag. Kneed het tot een stevig bal, druk iets plat en wikkel het in folie. Leg het deeg minstens 30 minuten in de koelkast. Laat het voor het uitrollen eerst op kamertemperatuur komen.

Bak de ui glazig in wat olie. Voeg chili- en komijnpoeder toe en bak nog een minuutje. Roer het gehakt erdoor en voeg na enkele minuten de tomatenpuree, bouillon en kaneel toe. Roer goed door elkaar, laat aan de kook komen en laat het ongeveer 15 minuutjes zachtjes koken tot het meeste vocht verdampt is. Voeg vijf minuten voor het einde de bonen toe. Laat afkoelen.

Rol het deeg uit en steek er cirkels uit, waarmee je een mini-muffinvorm bekleedt. Prik met een vork in de bodem van de deegcirckels en bak gedurende 10 minuten in een oven op 180 graden. Neem ze uit de oven en laat afkoelen op een rooster. Herhaal met het resterende deeg.

Kook de aardappelblokjes in licht gezouten water, giet af, meng met de zure room, breng op smaak met peper en zout en voeg er de bieslook aan toe. Vul elk vormpje nu met 1 a 2 theelepels van de vleesvulling en leg daarbovenop 1 theelepel puree. Strijk met een vork de puree aan tot een mooi kroontje. Bak de pasteitjes nog mooi goudbruin gedurende ongeveer 15 minuten in de oven. Deze laatste bakbeurt kan je ook uitstellen en de pasteitjes invriezen. Ingevroren kan je ze afbakken in een 20 tal minuten in een oven van 160 graden.

