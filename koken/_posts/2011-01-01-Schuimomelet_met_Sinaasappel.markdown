---
title: Schuimomelet met Sinaasappel
tags: veggie
---

## ingrediÃ«nten
* 30g boter
* 1 sinaasappel
* 5 eieren
* 6el bastardsuiker
* 1el rode porto
* 2 citroensapdruppeltjes

## bereiding
Verwarm de oven voor op 220 graden. Beboter een overschaal.

Rasp de schil van de sinaasappel en schil dan de sinaasappel tot op het vruchtvlees. Snijd in 4 mooie schijven, ontdoe van pitjes en snijd dan in driehoekjes.

Scheid de eiwitten van de dooiers, klop de dooiers met 4el bastardsuiker en de geraspte sinaasappelschil tot een bleke massa en meng er vervolgens de porto onder. Klop de eiwitten samen met het citroensap tot een stevig schuim. Meng het eiwit onder de dooiers. Giet het mengsel meteen in de schaal en strijk glad.

Bestrooi met de rest van de suiker, maak op verschillende plaatsen een sneetje en strooi er de stukjes sinaasappel over. Laat gedurende 10 minuten opzwellen in de oven en dien direct op.

