---
title: Snelle en gezonde schotels
---

Ontdek snelle gezonde schotels. Al deze gerechten zijn heel eenvoudig op een doordeweekse avond op tafel te toveren. Ze komen letterlijk uit onze dagelijkse keuken en de lijst groeit terwijl wij ze ontdekken en opeten ...

##  Kabeljauw in mosterdjasje met preipuree 

Smeer een kabeljauwfilet in met graanmosterd en wentel deze vervolgens in paneermeel. Leg in een overschotel met een beetje olijfolie en citroensap. Ze 20tal minuutjes in een oven op 180 graden. Zet de grill nog even op om de bovenkant een klein beetje te kleuren.

Snij een prei overlangs door en vervolgens in (halve) schijfjes. Stoof deze aan in wat boter tot ze zacht zijn.

Kook enkele aardappelen net gaar, giet ze af en laat ze in de pot nog even opdrogen op het vuur. Prak de aardappelen tot een grove puree, kruid met peper, zout en kruidnoot en voeg de prei toe. Alles goed onder elkaar mengen.

Leg een laag van de preipuree op een bord en plaats er de kabeljauwfilet boevenop. 

Digg in !

##  Kalkoenhamburger met een hart van mozarella met wortelpuree 

Neem een 200g kalkoengehakt per persoon en meng dit met een fijngesneden uitje, broodkuim, een eitje en peper en zout. Maak er een bal van, druk deze plat, leg er een beetje gemalen mozareall op en vouw de bal terug dicht tot een bal. Druk de gevulde bal in de pan en beetje plat tot een "echte" hamburger en bak mooi bruin aan beide kanten.

Kook wortelschijfjes van enkele grote wortels. Stoof de gekookte schijfjes op met een versnipperd rood uitje.

Kook enkele aardappelen net gaar, giet ze af en laat ze in de pot nog even opdrogen op het vuur. Prak de aardappelen tot een grove puree, kruid met peper, zout en kruidnoot en voeg de wortel toe. Alles goed onder elkaar mengen.

Maak een torentje van wortelpuree met een diameter ter grootte van de hamburger, plaats de hamburger er bovenop en dien op.

##  Warme paprika salade met varkensblokjes en aardappelschijfjes 

Snijd een varkenslapje in blokjes. Meng de blokjes met een scheutje sesamolie, rijstazijn, peper, zout en wat maizena in een kom en laat even marineren.

Kook enkele kleine aardappeltjes beetgaar. Snij ze in schijfjes en leg deze op een bakplaat (op wat bakpapier). Bestrooi ze met wat peper, zout, lookpoeder en wat fijngehakte peterselie. Besprenkel met een beetje olijfolie. Zet in een warme oven en laat ze een beetje bruinen.

Bak in een grote wokpan de varkensblokjes bruin in wat olijfolie, schep ze er voorzichtig uit en laat ze opdrogen op een stukje keukenpapier. Stoof per persoon een rood uitje en een rode paprika in reepjes tot ze beetgaar zijn. Voeg de varkensblokes toe en roerbak nog even. 

Smakelijk!

##  Kabeljauwfilet met een aardappel-andijvie salade 

Neem enkele mooie aardappelen en snijd ze elk in zes partjes. Leg ze op een overplaat. Strooi er verse tijm en rozemarijn over, peper en zout. Sprenkel er wat olijfolie over en zet in een oven op 180 graden gedurende een 20tal minuten.

Leg per persoon een kabeljauwfilet op een licht ingeoliede bakplaat. Snijd telkens een limoen in dubbel schijfjes en leg deze over een filet. Afwerken met wat zout en peper, wat limoensap en een beetje olijfolie. Ze de filets nog een 10tal minuten mee in de oven.

Neem alles na een goede 30 minuten uit de oven. Voeg de aardappelen bij de andijvie in een grote kom, meng onder elkaar en zet een deksel op de kom. Laat de warmte van de aardappelen even inwerken op de andijvie. 

Leg een filet op een bord. Schep er wat van de aardappel-andijvie salade bij en server.

Een verrassend stukje vis, heerlijk met een glaasje Pouilly Fume.

##  Broodpizza's voor liefhebbers van look 

Neem een groot lang wit brood. Snij het in de lengte in snede van een dikke centimeter. Snijd de korsten er af en smeer lichtjes in met olijfolie. Leg op een overplaat in een oven op 180 graden tot mooi bruin. (Als je lookbroodjes wil maken kan je enkele teentje look mixen met de olijfolie en het brood daarmee insmeren.)

Neem een bol look, twee sjalotjes en een spaanse rode peper. Snij alles 1 of twee keer door. Bak een aan in een beetje olijfolie en voeg een blik tomaatenblokjes toe. Laat even opkoken, zet op een laag vuur en laat nog een 20tal minuutjes sudderen. Haal alles door een puntzeef.

Smeer een laag van de tomatensaus op het bood. Strooi er wat fijngesneden rode ajuin op. Snijd een paprika en dunne partjes en leg deze op de pizza. Strooi er een beetje mozarella over en dek alles af met enkele sneedjes fijne salami.

Zet de pizza's in de oven tot de kaas mooi gesmolten is en de salami lekker krokant is.

Hmmm ...

##  Zeewolf met een safraansausje 

Versnij zewolffilets in mooie stukken ter grootte van de doorsnede een middelgrote tomaat. Snij enkele tomaten in schijfjes. Schik de vis en de tomaten afwisselend in een stoofschotenl. Stoom gedurende een 15tal minuten.

Schil en kook enkele kleine aardappels.

Snij een ui en stukje prei in grove stukken. Bak samen met de snijresten van de vis aan in wat olijfolie. Zorg dat het niet kleurt. Voeg ook de snijresten van de tomaten toe. Wanneer een beetje zacht geworden, blus met een glas witte wijn en laat een beetje inkoken. Voeg een glas room en wat safraan toe. Laat verder inkoken tot een mooie lopende saus. Zeef de saus en breng verder op smaak met wat zout en peper.

Neem een diep bord, maak een vijvertje van de saus, leg er enkele stukken vis en tomaat op en leg er enkele aardappeltjes bij.

Bon apetit!

##  Oosterse kipblokjes met paprika en cashewnoten 

Snij kip, een gele, rode &amp; groene paprika en een ui in blokjes. Bak tot de groenten bijna zacht zijn. Droog met wat bloem, besprenkel met sesamolie en sojasaus. Bevochtig met wat kippebouillion en laat mooi inkoken onder voortdurend roerbakken.

Heerlijk met rijst!

##  Apetizerslaatje met garnaaltjes 

Neem de overschot van wat sla en meng dit met een dressing van olijfolie en aceto balsamico. Vul een glaasje tot de helft hiermee.  Leg er een laagje grijze garnaaltjes bovenop. Werk af met een mengsel van yoghurt en cocktailsaus.

##  Pasta met brocoli en ansjovis 

Kook wat pasta, bvb pene.

Kook brocoliroosjes tot ze gaar zijn.

Fruit in een pan look aan en voeg er enkele ansjovisjes aan toe. Stoof dit aan tot de vis uit elkaar valt. Voeg er vervolgens wat kookvocht van de pasta aan toe als ook de brocoliroosjes. Laat verder stoven tot de brocoliroosjes uit elkaar beginnen vallen.

Voeg nu de pasta en parmezaan toe aan de saus en meng goed tot ook de parmazaan gesmolten en vermengd is onder de pasta.

##  Gevulde courgettes met rijst en paprikasausje 

Snij een courgette overlangs door en haal er de zaadlijsten uit met een lepel. Meng gehakt met wat chapeluur, peper, zout, lookpoeder en verdeel dit over de uitgeholde courgettes. Zet in de oven op 220 graden.

Stoof een fijgesneden uitje en teentje look aan en doe er een lepel tomatenpuree bij. Droog wat op met bloem en bevochtig met wat kippebouillion. Laat een beetje koken tot de saus op dikte komt. Voeg er nu een theelepel paprikapoeder aan toe en een snuifje chilivlokjes. Tot slot nog wat suiker en azuin aan toevoegen.

Serveer de courgette met rijst en de saus.

##  Quiche met groene asperges 

Neem een taartvorm en druk hierin een stuk kruimeldeeg aan. Prik met een vork in de bodem en zet gedurende 10 minuten in een op 200 graden voorverwarmde oven.

Stoom groene asperges tot ze stilaan zacht worden. Versnij ze in stukjes van 3 cm. Versnipper een rode ui en bak deze lichtjes aan samen met wat baconreepjes. Klop 4 eieren los, voeg er 150ml room aan toe en kruid met wat peper en zout.

Leg de asperges, de ui en bacon in de taartvorm en giet er het eiermengsel over. Zet in de oven gedurende nog eens 20-30 minuten.

Uit de vorm, op een groot bord en iedereen een lekker stuk quiche.

##  Kipfilet met Kasteelbier en peterselieaardappelen 

Bak een kipfilet kort aan en leg opzij. Stoof een fijngesneden rood uitje in het bakvocht, bestrooi met suiker en laat kort glazuren. Bevochtig met een flesje Kasteelbier (Tripel), leg de kip in de saus en laat reduceren. Voeg naar het einde toe wat room toe en laat opnieuw inkoken tot sausdikte.

Stoom enkele aardappelen. Pluk de bladeren van bladpeterselie en hak in grove stukken. Neem een pot warm er een beetje boter in op en meng de aardappelen met de gehakte peterselie erin.

Serveer met een gemengde salade met een vinegraitte van olijfolie, aceto balsamico en honing.

