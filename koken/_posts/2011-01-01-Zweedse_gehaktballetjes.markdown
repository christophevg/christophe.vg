---
title: Zweedse gehaktballetjes
header:
  teaser: /koken/images/thumb/zweedse-gehaktballetjes.jpeg
  image: /koken/images/header/zweedse-gehaktballetjes.jpeg
---

Niets zo leuk als op het einde van een heerlijke maaltijd nog stiekem enkele balletjes van de grote schaal pikken... Gegarandeerd!

## ingrediÃ«nten

* 1kg gehakt, varken/kalf
* 2 uitjes
* 50g broodkruim
* 1 eierdooier
* 1 glas melk
* 2dl room
* 2dl rundfond

##  bereiding 

Laat het broodkruim even weken in een glas melk. Versnipper ondertussen de uitjes en meng onder het gehakt. Voeg 1 eierdooier en het broodkruim toe. Kneed tot een homogene massa en rol er balletjes van. 

Bak deze mooi bruin aan alle kanten en plaats ze in een grote ovenschotel. Houd de pan met het braadvocht bij. In de oven kan je de balletjes afbakken op 200 graden in ongeveer 10 minuutjes.

Met het braadvocht, de room en de rundfond kan je een eenvoudige en lekkere saus maken. Voor de lievelingen van het iets gepeperdere werk, enkele groene peperbolletjes toevoegen en een heel klein beetje van het sap van de bolletjes bij de saus voegen. Daarna nog slechts kort opwarmen en over de balletjes napperen.

De balletjes laten zich heerlijk opdienen met een ruwe aardappelpuree en veenbessen.
