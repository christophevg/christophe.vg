---
title: Black Bottom Pie
header:
  teaser: /koken/images/thumb/black-bottom-pie-piece.jpeg
  image: /koken/images/header/black-bottom-pie-piece.jpeg
---

Een verrassend lekkere Amerikaanse klassieker!

## ingrediënten

* Voor de bodem:
  * 320g bloem
  * 1 theelepel zout
  * 1 theelepel suiker
  * 230g ongezouten boter
  * 100ml ijswater

* Voor de vulling:
  * 50g chocolade
  * 60 ml water
  * 2 vellen gelatine
  * 4 eieren, gescheiden
  * 140g suiker
  * 2 eetlepels maizena
  * 500ml melk
  * 2 theelepels vanille extract
  * 1/4 theelepel zout
  * 1 eetlepel donkere rum
  * 250ml room
  * chocolade krullen voor de versiering

## bereiding

Meng bloem, zout en suiker. Doe samen met de boter in een keukenrobot met messen. Hak alle ingrediënten kort tot je een grof _meel_ bekomt.

Giet meel in keukenrobot om het deeg te kneden en voeg beetje bij beetje het ijswater toe tot je een samenhangend deeg krijgt.

Rol een deel van het deeg uit zodat je een beboterde taart-vorm met opstaande rand kan bedekken. Laat het geheel 30 minuten rusten in de koelkast.

Leg op de bodem bakpapier en daarop bakparels. Bak in een oven op 190 graden tot de randen mooi goud worden (ongeveer 15 minuten). Haal bakparels en -papier weg en bak verder voor nog een 15-20 minuten. Laat volledig afkoelen.

Laat de chocolade smelten. Leg de gelatine te weken in koud water.

Meng eierdooiers, 35g suiker en maizena.

Breng melk en 35g suiker aan de kook. Voeg 1/3 van de kokende melk toe aan het eiermengsel, terwijl je goed roert. Voeg dit alles terug bij de overige melk en breng terug aan het koken gedurende 3-4 minuten.

Meng ongeveer 200g van de pudding met de chocolade en laat afkoelen. Bedek hiermee de bodem van de taart. Laat de bodem met de dondere "bottom" nu afkoelen in de koelkast.

Wring gelatine uit en voeg toe aan de overige pudding. Laat afkoelen tot het begint op te stijven.

Klop de eiwitten stijf en voeg op het einde nog 70g suiker toe. Blijf kloppen tot goed stijf en blinkend. Voeg eerst 1/3 van de eiwitten toe aan de afgekoelde pudding, om deze opnieuw wat lopender te maken. Voeg daarna de overige 2/3 en de rum voorzichtig toe. Spreid over de donkere "bottom".

Klopt de room stijf, strijk over de taart en werk af met chocolade krullen. Zet in de koelkast tot opdienen.
