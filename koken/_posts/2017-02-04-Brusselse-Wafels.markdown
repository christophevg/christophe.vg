---
title: Brusselse Wafels
header:
  teaser: /koken/images/thumb/brusselse-wafels.jpeg
  image: /koken/images/header/brusselse-wafels.jpeg
tags: veggie
---

Dé klassieke luchtige en knapperige wafel...

## ingrediënten

* 150g ongezouten boter
* 3 eieren, gescheiden
* 375ml melk
* 25g verse gist
* 375ml lauw water
* 450g bloem
* snuifje zout

## bereiding

Smelt de boter en laat afkoelen.

Voeg ei-gelen en melk samen in een mengkom. Een keukenrobot met klopper is handig om vlot te werken.

Verbrokkel de verse gist, voeg toe aan het ei-melk mengsel en laat verder goed mengen. Voeg het lauwe water toe, alsook de bloem en laat mengen tot het beslag glad is en er geen klontertjes meer in zitten. Voeg vervolgens de gesmolten boter toe.

Klop de ei-witten stijf en schep voorzichtig onder het beslag. Scherp er tot slot voorzichtig nog een snuifje zout onder.

Zet op een relatief warme plek en laat rustig rijzen, gedurende een uurtje of drie.

Laat een wafelijzer goed warm worden en bak wafels in een 7-tal minuten - afhankelijk van de grootte van het wafelijzer, kan dit tot 10 minuten oplopen.

Opdienen met bloemsuiker, slagroom,...
