---
title: Baked Alaska
header:
  teaser: /koken/images/thumb/baked-alaska.jpeg
  image: /koken/images/header/baked-alaska.jpeg
---

Dit is mijn variatie op een recept van Gordon Ramsey. Bekijk zeker de video onderaan, want zijn stijl is toch onovertroffen.

## ingrediÃ«nten

* 2 zelf-gebakken gemarmerde 4/4 cakes
* chocolade-, mokka- en [vanille ijs](Vanille_Roomijs) (of andere smaakjes)
* 180g suiker
* 100ml water
* 3 eieren
* enkele druppels citroensap

## bereiding

Neem een grote, ronde kom en bekleed deze met sneetjes cake van ongeveer 1cm diktje. Gebruik alleen de zachte delen van de cake en zorg dat alles mooi aansluit. Druk alles goed aan, best met een gelijkaardige kom die je er in drukt en met gewicht verzwaart. Zet dit enkele uren in de diepvries zodat de cake vaster wordt.

Vul nu de cake met laagjes ijs, eerst vanille, daarna mokka en tot slot chocolade. Dek alles af met een laag cake en zet afgedekt een nachtje in de diepvries.

### Italiaanse meringue

Laat water en suiker koken, tot het water verdampt is. Dit duurt ongeveer 3 minuten, tot de bellen groter worden, en de verkleuring bijna begint.

Mix in een keukenrobot ondertussen 3 eiwitten met enkele druppels citroen stijf, eerst rustig, daarna beetje sneller, tot je witte pieken krijgt.

Als de suikersiroop klaar is, druppel die voorzichtig bij de eiwitten. Eens alle siroop bij de eiwitten is, zet je de mixer op maximale stand voor 3 tot 4 minuten.

Haal de cake gevuld met ijs uit de diepvries en keer hem om op een groot bord. Bepleister nu de hele dome met de meringue en trek er fijne streepjes in met een vork.

Met een brander kan je nu de piekjes mooi aanbranden tot een prachtige Baked Alaska.

<iframe width="560" height="315" src="https://www.youtube.com/embed/k4jZdQm1yHc" frameborder="0" gesture="media" allow="encrypted-media" allowfullscreen></iframe>
