---
title: Doughnuts
header:
  teaser: /koken/images/thumb/doughnuts.jpeg
  image: /koken/images/header/doughnuts.jpeg
tags: veggie
---

Letterlijk een deeg-moer, maar dat kan het de kids niet schelen. Ik vroeg me af of ze een zelf gebakken versie ook lekker zouden vinden. Simpel antwoord: JA!

Gebaseerd op [een recept van Jeroen Meus](https://dagelijksekost.een.be/gerechten/doughnut-met-chococino), met maar een minimale aanpassing op basis van mijn ondervinding tijdens de try-outs ;-)

Met een cirkelvormige uitsteek ring van 10cm bekwam ik een 12 tal doughnuts.

## ingrediÃ«nten

* 60g boter
* 550g bloem
* 55 witte suiker
* 1 koffielepel zout
* 230ml melk
* 30g verse gist

## bereiding

Laat de boter op kamertemperatuur komen en meng in de keukenrobot met bloem, suiker en zout.

Verwarm de melk en los er de verse gist in op. Giet bij de bloem-suiker-boter mengeling en laat 15 minuten kneden.

Maak een bol en laat in een met folie afgedekte kom gedurende 40 minuten rusten.

Rol het deeg uit op een met bloem bestrooid aanrecht tot een dikte van 1cm. Steek er rondjes uit en steek ook het middenste stukje uit (bv. met een appelboor). Leg ze op een plaat met een boterpapiertje op.

Dek af met een schone handdoek en laat nog eens 20 minuten rusten.

Verwarm een friteuze tot 170 graden en bak de doughnuts aan beiden kanten tot ze goudbruim zien (2-tal minuten).
