---
title: Wortelspread
tags: veggie
---

Een écht veggie recept dat wortelen omtovert tot een visuele variant van americain.

## ingrediënten

* 2 grote wortels
* 1 teentje look
* 1 trosje cherry tomaten
* 2 sjalotten
* olijfolie
* 3el sesamzaad
* 1 rode peper
* 1tl komijn
* peper en zout

## bereiding

Verwarm de oven voor op 180 graden. Snij de wortelen in grove stukken. Verdeel de stukken samen met het teentje look (ongepeld), tomaten en sjalotten (ongepeld) over een bakblik en sprenkel er olijfolie over.

Plaats het een 40 minuten in de oven totdat de wortel zacht is. Bak de sesamzaadjes kort.

Pel de knoflook en sjalotten en pureer samen met de wortelen, tomaten en rode peper tot een spread.

Voeg komijnpoeder toe en breng op smaak met zout en peper. Strooi de sesamzaadjes over de spread.
