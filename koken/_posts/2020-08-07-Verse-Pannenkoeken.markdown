---
title: Verse Pannenkoeken
header:
  teaser: /koken/images/thumb/verse-pannenkoeken.jpeg
  image: /koken/images/header/verse-pannenkoeken.jpeg
tags: veggie
---

Vrijdagochtend, tijdens een welverdiende vakantie, geen pannenkoeken mix meer in huis ... twee sippe kids? Nee hoor, want vers pannenkoekendeeg maken is eigenlijk niet zoveel meer werk én de pannenkoeken smaken veel lekkerder.

## ingrediënten

* 200g zelfrijzende bloem
* 1/2l melk
* zakje vanillesuiker
* snuifje zout
* 2 eieren
* 40g ongezouten boter

## bereiding

Smelt de boter op een zacht vuurtje.

Meng ondertussen de bloem met de melk (beetje voor beetje om geen klontertjes te krijgen), voeg vanillesuiker en een snuifje zout toe. Meng er de eieren en als laatste de gesmolten boter onder.

Klaar om te bakken...
