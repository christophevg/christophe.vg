---
title: Smokey Mayonaise
tags: veggie
---

Ondanks alles kan je Amerikanen één ding niet ontzeggen: appreciatie voor hun sauzen. Deze variatie op de klassieke mayonaise is werkelijk heerlijk. We hebben onze versie getest op ons Haute Dog Buffet en het was een regelrechte hit.

## ingrediënten

* 1 eidooier
* 1 teentje look, fijn
* 1/2 tl paprika poeder
* snuifje zout
* 3/4 tl mosterd
* 1/2 tl suiker
* 2 lt citroensap
* 2 tl witte wijn azijn
* 200ml koolzaadolie
* 1 tl Tabasco

## bereiding

Klop de eierdooier, look, paprika, suiker en mosterd tot een gladde massa. Meng het citroensap en de azijn.

Voeg de helft van het citroen-azijn-mengsel, samen met enkele druppels olie toe aan het eierdooiermengsel en klop tot het dikker en lichter van kleur wordt.

Voeg nu, terwijl je constant blijft kloppen, de olie verder toe in een dun straaltje. Halverwege voeg je de rest van het citroen-azijn-mengsel toe en klop verder de rest van de olie er onder.

Wanneer alle olie mooi opgenomen is, voeg je nog de Tabasco toe.

Laat een uurtje op kamertemperatuur staan. Nadien kan je het enkele dagen bewaren in de koelkast.
