---
title: Rainbow Velvet Cake
header:
  teaser: /koken/images/thumb/rainbow-velvet-cake.jpeg
  image: /koken/images/header/rainbow-velvet-cake.jpeg
tags: veggie
---

Twee kinderen, twee keer een Rainbow Velvet Cake. Gebaseerd op {% include external link="https://www.laurasbakery.nl/red-velvet-taart/" title="een recept van Laura voor een rode versie" %}, heb ik er enkele kleuren extra bij gehaald en er een verrassing in gestopt ;-)

## ingrediënten

* 120g boter (geen ongezouten boter meer, wel {% include external link="https://www.solo.be/nl/producten/solo-patisserie/" title="Solo patisserie" %} ;-))
* 250g suiker
* 2 eieren
* vanille extract
* alle kleurstoffen van de regenboog
* 250ml volle melk
* citroensap
* 300g zelfrijzende bloem
* snuifje zout
* 8g bakpoeder
* witte suikerpasta
* bloemsuiker + drupje water = suikerglazuur
* M&Ms of Maltesers of Smarties

## bereiding

10 minuten op voorhand: doe een lepel citroensap bij de melk. Zo krijg je karnemelk.

Meng de boter en de suiker tot een homogene massa. Voeg de eieren één voor één toe.

Meng enkele druppels vanille extract met de gewenste kleur(stof), samen met een beetje van je versie karnemelk. Voeg dit bij het boter/suiker beslag.

Meng het bakpoeder en een snuifje zout onder de bloem. Voeg nu afwisselen de bloem en de melk toe. Je bekomt een elastisch, redelijk lopend beslag.

Stort het in een ronde springvorm, bekleed met bakpapier, en zet in een oven op 170g, onder/boven verwarming, gedurende 50min.

Haal de cake uit de oven, laat 10min staan, ontvorm dan en laat verder afkoelen.

Ik maak zo 6 cakes. Uit 4 haal ik een cirkel uit, stapel ze op met wat extra suikerglazuur er tussen, vul het centrum met iets lekkers en denk alles af met witte suikerpasta.

Natuurlijk is het ook een recept voor een lekkere cake, ongeacht de kleur ;-) 
