---
title: Kip Tikka Masala
---

Mijn voorliefde voor curries is nooit echt aangeslagen bij de kids, echter deze vereenvoudigde versie van [Kip Tikka Masala door Jeroen](https://dagelijksekost.een.be/gerechten/kip-tikka-masala) was een succes ðŸ™Œ

## ingrediÃ«nten

* 3 kipfilets
* 3/4 dl Skyr
* 1/3 el garam masala
* 1/3 el kurkuma
* 3/4 el rode curry
* 1 kleine of halve rode ui
* 1 rode chili
* 2 teentjes look
* 1/3 bosje koriander (stengels en blaadjes apart)
* 1 limoen
* 4 dl cocosmelk
* 400g tomatenblokjes
* jasmijn rijst

## bereiding

Snijd de kipfilets in reepjes en meng met de Skyr, garam masala, kurkuma en rode curry. Dek af en zet een tijdje in de koelkast.

Hak vervolgens de rode ui, chili, look en koriander(-stengels) fijn tot een pasta.

Zet een grote wok op het vuur en laat goed heet worden. Bak er de kippereepjes in aan en haal ze uit de wok.

Voeg nu de smaakpasta toe en laat even bakken.

Voeg de tomatenlbokjes toe, samen met de cocosmelk en voeg tot slot de kip terug toe. Laat gedurende 20min rustig sudderen.

Kook ondertussen de rijst.

Strooi de korianderblaadjes over de wok en serveer...
