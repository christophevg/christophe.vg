---
title: Creme Catalan
---

Pudding, op z'n Spaans...

## ingrediënten

* 4 gelen van ei
* 15g maizena
* 60g suiker
* 1/2l volle melk
* 1 kaneelstok
* schil van een halve appelsien en halve citroen
* wat bruine suiker voor afwerking

## bereiding

Mix eigelen, maizena en suiker tot een romige massa.

Breng de melk met de kaneelstok en schillen aan de kook. Neem de pot van het vuur, vlak voor het begint te koken.

Voeg de warme melk geleidelijk aan bij de eieren en giet nadien alles terug in de pot.

Zet opnieuw op een zacht vuurtje tot het geheel begint te dikken.

Giet in potjes en laat een beetje afkoelen. Dek dan af met folie - óp de creme - en laat volledig afkoelen in de koelkast.

Vlak voor opdienen: folie verwijderen en een dun laagje bruine suiker er over strooien. Met een brandertje de suiker karamelizeren.
