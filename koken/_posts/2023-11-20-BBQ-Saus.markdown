---
title: BBQ Saus
header:
  teaser: /koken/images/thumb/bbq-saus.jpeg
  image: /koken/images/header/bbq-saus.jpeg
---

Een elementaire saus die veel body brengt bij eenvoudige of minder eenvoudige
gerechten en eigenlijk niet louter in de buurt van de BBQ gezocht moet worden.

#### ingrediënten

* 1 rode ui
* 100 ml water
* sap van een halve limoen
* 1 el mosterd
* 2 el rode wijnazijn
* 2 el donkerbruine basterdsuiker
* 8 el ketchup
* 2 el worcestershiresaus
* 1,5 tl gerookt paprikapoeder

#### bereiding 

Versnipper de ui en laat samen met water, limoen, mosterd, azijn en suiker inkoken tot het bijna droog gaat worden.

Voeg nu de overige ingrediënten toe, laat kort nog even opkoken, doe in een bokaal en bewaar in de koelkast gedurende enkele dagen.
