---
title: Gnocchi met Bospaddestoelen
tags: veggie
header:
  teaser: /koken/images/thumb/gnocchi-met-bospaddestoelen.jpeg
  image: /koken/images/header/gnocchi-met-bospaddestoelen.jpeg
---

Dit is een gerecht uit mijn beginjaren, nog voor er kinderen waren. Vandaag, anno 2023, heb ik het opgefrist met een andere saus en afwerking, tot een verrassend topgerecht waar beiden hun vingers bij aflikten.

#### ingrediÃ«nten

##### voor de gnocchi
* 250g aardappelen 
* 150g bloem 
* 30g zetmeel
* 3 eierdooiers
* zout

##### voor de vulling
* grote scheut olijfolie 
* een fijngehakt rode ajuin
* een fijngehakt teentje look
* 150g gemengde bospaddestoelen, fijn gehakt
* zout en peper
* rozemarijn
* peterselie

##### voor de saus (origineel)
* 55g boter
* salie
* parmesaanse kaas
* balsamico

##### voor de saus/afwerking (versie 2023)
* 100ml kippebouillion
* 50ml witte wijn
* 100ml volle room
* fijn gerasptje parmesaan
* gehakte peterselie

####  bereiding 

Kook de aardappelen, laat ze goed uitdrogen en afkoelen. Pel ze en pureer ze. Voeg de bloem en zetmeel toe. Voeg vervolgens de eierdooiers en het zout toe en meng goed totdat je een zachte, doch plakkerige massa verkrijgt.

Verhit de olijfolie en zweet het uitje en look. Voeg de bospaddestoelen toe en roerbak kort. Op smaak brengen met zout, peper en de andere kruiden. Na enkele minuten roerbakken opzij zetten en laten afkoelen.

Rol het deeg dun uit en snij er cirkels van ongeveer 6cm diameter uit. Plaats een lepeltje van de vulling in het midden van een circkeltje en dek het af met een tweede. Druk de randen aan elkaar. Je kan de randen naar 1 zijde samendrukken zodat je een bolletje krijgt.

Breng gezouten water aan de kook. Gooi de gnocchi erin. Als ze boven komen drijven, laat je ze nog enkele minten verder koken. Dit zijn gevulde gnocci, dus ze moeten een beetje langer koken.

Voor de originele saus: smelt de boter in een pannetje en voeg de salie en de gnocci toe. Meng de parmezaanse kaas er goed onder. Druppel er wat balsamico over.

Voor de saus, versie 2023: zet boullion, wijn en room op een zacht vuurtje en laat inkoken tot sausdikte. Doe een grote klont boter in een grote pan en bak de gekookte gnocchi tot ze lichte kleur-toetsen krijgen.

Giet nu de saus erbij en schud tot alle gnocchi mooi bedekt zijn met een jasje van saus. Leg enkele gnocchi op een voorverwarmd bord, strooi er wat parmesaan en peterselie over.
