---
title: Tomaten Quiche
header:
  teaser: /koken/images/thumb/tomaten-quiche.jpeg
  image: /koken/images/header/tomaten-quiche.jpeg
---

Quiches zijn een basis-recept, met massa's variaties. Deze werd weer eens enorm goed onthaald @home.

## ingrediÃ«nten

* bladerdeeg
* 3 takjes rozemarijn
* 6 eieren
* 250ml room
* 150g geitenkaas
* 2 teentjes look
* 6 half-zongedroogde tomaten
* 300g tomaten (kleurenmengeling van "snoeptomaatjes" en een lekker groter exemplaar in stukjes)

##  bereiding

Leg het deeg in een taartvorm van 24cm, prik er gaatjes in, leg er een stuk bakpapier op en bedek de bodem met bakparels. Verwarm de oven op 200 graden en bak gedurende 15min. Haal bakparels en bakpapier er uit en bak nog eens 5min tot het deeg duidelijk gebakken is en de bodem droog aanvoelt.

Hak de rozemarijn en meng met de losgeklopte eieren, room, geitenkaas, look en fijngehapkte zongedroogde tomaten. Doe de vulling in de vorm en bak gedurende 30-40 minuten, tot de vulling niet meer vloeibaar is.

Snijd de tomaten in halfjes/stukjes. Leg ze op de vulling en zet opnieuw in de oven. De temperatuur mag wat hoger nu en bak nog eens een 15tal minuten zodat de tomaten snel lichtjes bruine puntjes krijgen.
