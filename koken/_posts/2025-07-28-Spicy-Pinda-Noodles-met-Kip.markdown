---
title: Spicy Pinda Noodles met Kip
header:
  teaser: /koken/images/thumb/spicy-pinda-noodles-met-kip.jpeg
  image: /koken/images/header/spicy-pinda-noodles-met-kip.jpeg
---

Gezond comfort food: een niet te versmaden combinatie. Soms heeft dochterlief gewoon een maandag dat ze haar favoriete ingrediënten even in één gerechtje wil.

## ingrediënten

* 2 kipfilets
* 1 rode ui
* 1 groot teentje look
* 2 eetlepels rode curry pasta
* 1 eetlepel sambal oelek
* 1 blik (4dl) cocos melk
* 4dl kippeboullion
* 3 eetlepels lichte soyasaus
* 1 eetlepel ketjap manis
* een handvol kerstomaatjes
* 1 pakje udon noodles
* 2 eieren
* 1 rode chili
* bosje koriander
* gebakken uitjes
* olijfolie
* chili saus
* limoen

##  bereiding 

Kruid de kipfilets met peper en zout en gril ze in de air fryer, 190 graden gedurende ±16min.

Snij de rode ui in halve ringen en pureer de look. Bak deze aan in wat olijfolie. Voeg de rode curry pasta en sambal toe. Laat even bakken.

Bevochtig met de cocos melk en de boullion en voeg de soyasaus en ketjap toe. Laat even inkoken gedurende 10-15min. Halveer de tomaatjes en voeg samen met de noodles toe en laat nog eens 3-5min koken.

Pocheer ondertussen 2 eieren. Snij de rode chili peper half doormidden en ontdoe van de zaadlijsten. Snij vervolgens in dunne reepjes. Plug de koriander blaadjes. Meng tot slot een beetje chili saus met wat olijfolie.

Doe nu de helft van de noodles in een bord. Snij een kipfilet in sneedes van een kleine cm en leg als een geheel aan de zijkant van het bord. Giet nu de helft van de saus over de kip en de noodles.

Werk af met de chili reepjes, koriander en gebakken uitjes. Leg er een gepocheerd ei op. Druppel wat van de chiliolie en strooi er nog wat extra versnipperde koriander over.

Serveer met een partje limoen (niet vergeten!)

