---
title: Bahn Xeo
header:
  teaser: /koken/images/thumb/bahn-xeo.jpeg
  image: /koken/images/header/bahn-xeo.jpeg
---

Mijn kookverhaal begon ooit in de Oosterse keuken, en ik ga er dikwijls met veel plezier terug langs. Deze Bahn Xeo is origineel een Viëtnamees gerecht, waarvan de pannekoek feitelijk op basis van rijst gemaakt wordt. Dit is een variatie op dit thema.

## ingrediënten

* 600g varkensmignonette
* teentjes look
* limoen
* sojasaus
* ketchup manis
* peper & zout
* 120g bloem
* 150ml kokosmelk
* 50ml water
* 2 eieren
* 400g wokgroentjes met sojascheuten
* lenteuitjes

## bereiding

Snijd het varkensvlees in reeptjes. Meng een uitgeperst teentje look met het sap van een limoen, 4 eetlepels sojasaus, 1 eetlepel ketchup manis en peper & zout. Voeg het vlees toe en laat een tijdje marineren.

Maak een deegje van de bloem, kokosmelk, water en eieren. Bak er pannekoekjes van en hou deze een beetje warm. Origineel zijn dit redelijk knapperige pannekoekjes - naar believen.

Bak de wokgroentjes met 3 eetlepels sojasaus en 1 eetlepel ketchup manis.

Leg een pannekoek op een bord, leg er groentjes en vlees op en werk af met wat lenteuitjes.
