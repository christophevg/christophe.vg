---
layout: thing
hideSectionImage: true
title: Een niet-uitnodiging
sections : {
  "40":
   "<p>
    <b>Language Disclaimer</b><br>
    So far, this page is exclusively available in Dutch. If you feel that it
    should be translated into English, let me know. It might just be that
    important missing link ;-)
  </p>"
}
---

Er zijn weer 10 jaar voorbij en sinds ons laatste bezoek aan de GOGO-club heeft
de wereld niet stil gestaan. Na enkele klassieke, hardwerkende jaren had ik er
weer eens genoeg van en wou ik iets beters. Wie nu nog niet wist dat ik er
ondertussen al weer bijna 3 jaar opnieuw full-time studeren aan de KU Leuven
heb opzitten, ... moet eens onder zijn steen vandaan komen ;-)

Die keuze behoort tot de beste van mijn leven, maar heeft ook een keerzijde:
binnen enkele weken heb ik zelf nog letterlijk _nul_ eurootjes op mijn
bankrekening staan en mag ik mij gelukkig prijzen dat mijn lieftallige
echtgenote deze klaploper nog enkele maanden wil sponsoren tot de laatste
examens zijn afgelegd, mijn thesis is ingediend en de centjes terug binnenkomen.

Dat brengt me dan ook bij mijn eerste grote probleem van 2014: ik kan jullie
dit decennium dus niet vergasten op nog maar eens een over-the-top feest,
waarbij de nachten in Studio54 verbleken.

## Maar

... dat betekent niet dat ik niet zelf mijn verjaardag ga vieren. Wanneer?
Waar? Hoe? Dat zijn vragen die ik niet ga beantwoorden, maar als je de
antwoorden toch wil weten, omdat je bv. deze arme student op zijn 40-ste
verjaardag wil vergezellen en misschien zelfs wil komen trakteren, dan lees je
best nog even verder.

Vanaf vandaag ga ik op geregelde tijdstippen (o.a.) op deze pagina tips
achterlaten die jullie kunnen helpen om het tijdstip, de locatie en de
omstandigheden van mijn solo-verjaardagsfeest te ontdekken. Ontcijfer alle
hints, breng ze op de juiste manier in verband met elkaar en jij kan op
??/??/2014 om ??:?? vertrekken naar ??? Als je alles juist had, zal je mij daar
vinden en kan je mij alsnog vergezellen.

## Maar

... er is echter _niemand_ onder jullie die alle antwoorden alleen kan vinden.
Jullie gaan elkaars hulp nodig hebben, en tot mijn spijt moet ik jullie
mededelen, dat jullie elkaar nog niet allemaal kennen. Het positieve nieuws is
dat jullie wel allemaal met elkaar verbonden zijn op de ene of andere manier,
soms rechtstreeks, soms met een voor jullie wederzijdse (maar voor mij on-)
bekende er tussen.

_Hey_ het is 2014, zonder sociale netwerken waren jullie hier alvast niet
geraakt dus ... start _sharing_, start _retweeting_, start _liking_, ... want
her en der tussen al jullie online vrienden zitten connecties naar mensen die
de antwoorden hebben op de vragen die jij niet kan beantwoorden. En als je zelf
niet wil meespelen, besef dan dat jij net die ene ontbrekende link kan zijn
tussen twee andere mensen, waardoor niemand de hele oplossing kan vinden.

Om jullie toch alvast één centrale plek te geven, kunnen jullie onderstaand
discussieforum gebruiken om ideeën uit te wisselen. Of niet :-) In ieder geval
zal ik buiten de tips op geen enkele vraag een (correct) antwoord geven, noch
jullie persoonlijk motiveren om het juiste antwoord te vinden. Tips volgen ook
alleen op pogingen om het antwoord op voorgaande tips te vinden. _Quid pro quo._

_Laat het ultieme sociale-netwerk-verjaardagsspel beginnen._

PS en voor zij die nog twijfelen dat was inderdaad een verwijzging naar ...
[http://youtu.be/WTGcaksvqFY](http://youtu.be/WTGcaksvqFY), ja en ook naar
[http://youtu.be/4fyYlZ7ZDa8](http://youtu.be/4fyYlZ7ZDa8), maar die hebben er
alletwee niets mee te maken, ... misschien ;-)

<br>

<style>
DIV.answer {
  border-left: 5px solid #00cc00; 
  padding-left: 10px;
}
</style>

---

<br>

# Tip 1

Om de spieren wat los te gooien en ons wat op te warmen, kortom om jullie
alvast even de tijd te geven om op zoek te gaan naar elkaar en plannen te
smeden, hier een eerste, _zeer_ eenvoudige tip: "123".

<div class="answer" markdown="1">
Deze tip was _eenvoudig_ op te lossen met minimale kennis over mij en een
beetje handigheid bij het zoeken op internet. Mijn normale verjaardag en 123
brengen je al snel bij bv.:

[http://nl.wikipedia.org/wiki/3_mei](http://nl.wikipedia.org/wiki/3_mei) :

3 mei is de **123**ste dag van het jaar (124ste dag in een schrikkeljaar) in de
gregoriaanse kalender. Hierna volgen nog 242 dagen tot het einde van het jaar.
</div>

<br>

---

<br>

# Tip 2

Tijd voor een tweede, iets moeilijkere tip. We zoeken een plaats die heel
belangrijk is geweest voor mij: "Zoals jullie weten hou ik enorm van films.
Vooral cult-films maakten de cinemazaal meer dan eens een echt toevluchtsoord
wanneer de wereld weer eens doordraaide."

<div class="answer" markdown="1">
Bij deze tip moet je deel uitgemaakt hebben van de groep die dat deel van mijn
leven heeft opgeluisterd. Ofschoon ik nog weinig contact met hen heb, zit er
wel nog iemand van toen bij de contacten op Google+:
[Geert Vermeiren](https://plus.google.com/+GeertVermeiren). Zij die ooit
contact hadden met mijn kozijn (iets moeilijker te vinden online tegenwoordig)
zouden misschien bij hem hier ook een antwoord op gevonden kunnen hebben.

Voor hen zou er eigenlijk wel een belletje moeten gaan rinkelen bij het lezen
van volgende trefwoorden: cult, sanctuary (toevluchtsoord), "the world spins
around" (de wereld weer eens doordraaide).

"She sells Sancutary", van The Cult, was zowat een hymne gedurende een zeer
speciale zomer in de zeilclub van **Duinbergen**.

Ook de films en filmzaal waren in combinatie met cult-film een bijkomende
verwijzing naar bv. "Point Break", het _droom/ideaal-beeld_ waar we ons toen zo
graag aan spiegelden. Maar dat geheel terzijde.

</div>

<br>

<object width="420" height="315"><param name="movie" value="//www.youtube.com/v/8I8mWG6HlmU?hl=en_US&amp;version=3&amp;rel=0"></param><param name="allowFullScreen" value="true"></param><param name="allowscriptaccess" value="always"></param><embed src="//www.youtube.com/v/8I8mWG6HlmU?hl=en_US&amp;version=3&amp;rel=0" type="application/x-shockwave-flash" width="420" height="315" allowscriptaccess="always" allowfullscreen="true"></embed></object>

<br>

---

<br>

# Tip 3

De januari examens zitten er op en mijn laatste jaar studeren begint op zijn
einde te lopen. Maar jullie uitdaging wordt er niet kleiner op. Met blijkbaar
nog maar weinig pogingen tot oplossingen ziet het er naar uit dat ik een
rustige dag ga hebben.

Wat misschien kan helpen is de wetenschap dat de tips cryptische omschrijvingen
zijn. Jullie kunnen dus best op zoek gaan naar kern- en/of _vreemde_ woorden in
de beschrijvingen om daarmee te gaan puzzelen.

Geen enkele tip is een antwoord op zichzelf, maar biedt dus hints naar het
gezochte. Bedenk dat er ook vertalingen van woorden kunnen tussen zitten die
normaal in een andere taal echt een betekenis hebben voor de interpretatie van
de tip.

Misschien kan je de omschrijving succesvol ontcijferen, maar ben jij niet
diegene die de link kan leggen naar het eigenlijke antwoord. I said it before,
and I'll say it again.

Dat gezegd, is het tijd voor een volgende, eigenlijk te gemakkelijke tip. We
zoeken deze keer een titel: "Bij het aardappelrooien ging ik bijna over mijn
nek toen ik zag hoe een stier aan de andere kant van de vaart van katoen gaf."

<div class="answer" markdown="1">
Hier gaan mogelijk verschillende mensen zich voor het hoofd slagen. Christophe
en Mark ik ben er _zeker_ van dat jullie zich nog wel de nachten herinneren
waar dit nummer ons tot zeer bizarre danspasjes verleidde.

We vertalen enkele trefwoorden uit de tip:

* (de) "rooien" : red(s)
* "nek" : neck
* "stier" : bull ... of anders geschreven: Boule
* "katoen" : cotton

Nog verstopt:

* "ik zag", zien, dat doe met een oog : eye
* "aan de andere kant van de vaart(straat)" lag ... opnieuw, den Boule
* aardappel vertaalt naar potato en misschien ken je "Potato Joe" wel.

Kortom ... ik denk dat jullie nu wel het puzzeltje kunnen leggen:
</div>

<br>

<object width="420" height="315"><param name="movie" value="//www.youtube.com/v/VcDy8HEg1QY?hl=en_US&amp;version=3&amp;rel=0"></param><param name="allowFullScreen" value="true"></param><param name="allowscriptaccess" value="always"></param><embed src="//www.youtube.com/v/VcDy8HEg1QY?hl=en_US&amp;version=3&amp;rel=0" type="application/x-shockwave-flash" width="420" height="315" allowscriptaccess="always" allowfullscreen="true"></embed></object>

<br>

---

<br>

# Tip 4

Niemand gaat ooit echt dood, maar we worden allemaal elk jaar wel een jaartje
ouder. Op 20 februari blaast Eline elk jaar trots haar kaarsjes uit. Arjen doet
dit op 11 april. Maar weet u ook wie op 22 februari elk jaar deze heldendaad
tot een goed einde brengt?

<div class="answer" markdown="1">
We verhuizen naar nog een andere groep mensen die een deel hebben uitgemaakt
van mijn leven: [Anthony](https://plus.google.com/+AnthonyLiekens),
[Manu](https://plus.google.com/+ManuHeirbaut),
[Dale](https://plus.google.com/107357591958964339570) &
[Walle](https://plus.google.com/115805631932260798822). Iedereen weet dat we nu
op het computer en nerdy gedeelte van mijn leven zijn gekomen.

Met wat hulp van tip 6, werd gelukkig al duidelijk dat het over een domeinnaam
ging, maar geen .com! De _heldendaad_ had daarbij toch misschien een belletje
moeten doen rinkelen bij één van mij dierbare _commerads_.

Het feit dat we na enkele jaren van grote afstand tegenwoordig elkaar af en toe
nog wel eens terug zien, bewijst dat het uiteindelijk toch nog "tot een goed
einde" is gekomen.

Op 22 februari 1999 besloten we namelijk om onze beperkte studenten-centjes bij
elkaar te leggen en onze allereerste eigen domeinnaam te registreren:
**[nerdhero.org](http://nerdhero.org)**

    $ whois nerdhero.org
    Domain Name:NERDHERO.ORG
    Domain ID: D3812433-LROR
    Creation Date: 1999-02-22T05:00:00Z
</div>

<br>

---

<br>

# Tip 5

Alles heeft een naam, maar draagt slechts de herinnering aan hoe men het
feitelijke noemde.

<iframe src="https://www.google.com/maps/embed?pb=!1m18!1m12!1m3!1d2494.8582331463804!2d4.621378500000011!3d51.29533289999999!2m3!1f0!2f0!3f0!3m2!1i1024!2i768!4f13.1!3m3!1m2!1s0x47c400fcae398669%3A0xf95f0d47bde3a2fe!2sVraagheideweg+65!5e0!3m2!1sen!2sbe!4v1398246066987" width="400" height="300" frameborder="0" style="border:0"></iframe>

<div class="answer" markdown="1">
Deze locatie gaat terug tot minstens 1997. Weinigen waren er toen al bij, maar
Kristien is er ooit geweest. Anthony is er ooit niet mee naartoe willen gaan en
mijn ouders zouden bij het horen van dit adres onmiddellijk de naam die wij er
toen aan gaven gezegd hebben:

**'t Bos** was de naam voor het buitenverblijf van mijn grootouders, waar ik
letterlijke het merendeel van mijn pre-puber-zomers heb doorgebracht.

Een blik op de satellietfoto's bracht jullie misschien ook al een heel eind ;-)
</div>

<br>

---

<br>

# Tip 6

![](images/crossword.png)


<div class="answer" markdown="1">
Zoals ik aan het begin al zei, het was een niet-uitnodiging, of misschien een
uitnodiging voor een niet-verjaardagsfeest.

Na 40 jaar, met de nodige ups en downs, toppen en dalen, feestjes en verdriet,
vondsten en verlies, hoop ik dat de mensen die vandaag nog in mijn leven een
rol spelen, dat nog lang zullen doen. De wereld draait, voor ons allemaal, zo
snel dat onze banden soms verloren (lijken te) gaan in de jachtigheid. Soms
lijkt het dat alles zo georganiseerd moet zijn wanneer we elkaar dan toch nog
eens zien, dat het moment zelf bijna verloren gaat in plichtplegingen en regels.

Vandaag wil ik geen groot feest waar later nog over gesproken wordt, wil ik
niet al het geld van Bill Gates. Vandaag wil ik gewoon een onbezonnen dag voor
mezelf en al mijn vrienden, zonder organisatie, zonder veel tralala, gewoon een
ongedwongen, eenvoudig moment van een alledaags bezoek, een eenvoudige pint (of
Duvel), een bevroren fles ice-tea en misschien nog een hapje dat nog ergens in
de bijkeuken staat, als je er zelf al geen bij hebt of enkele take-out snacks
die je onderweg opgepikt hebt.

Een moment zoals het vroeger was toen we elkaar troffen op de zeilclub, in de
Gecko's of den Boule, op mijn kot in de Leeuwerikenstraat, Nationale Straat,
Augustijnenstraat of de Lei, of gewoon over de haag in de tuin. Laat ons er
gewoon een niet-verjaardag van maken, elke andere dag beleven alsof het onze
verjaardag is, maar deze eens heel gewoon doorbrengen, alsof er niets aan de
hand is.

_Als_ jullie agenda het toelaat natuurlijk.

Uw mad Hatter van dienst,  
Christophe
</div>

<br>

<object width="420" height="315"><param name="movie" value="//www.youtube.com/v/RdsZT7WKjW8?hl=en_US&amp;version=3&amp;rel=0"></param><param name="allowFullScreen" value="true"></param><param name="allowscriptaccess" value="always"></param><embed src="//www.youtube.com/v/RdsZT7WKjW8?hl=en_US&amp;version=3&amp;rel=0" type="application/x-shockwave-flash" width="420" height="315" allowscriptaccess="always" allowfullscreen="true"></embed></object>

<br>