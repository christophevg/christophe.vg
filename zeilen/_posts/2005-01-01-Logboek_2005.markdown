---
title: Logboek 2005
---

## 28 september 2005 - Goodnight Lover

Na een minder bezeild seizoen komt het nog rustigere seizoen ... de winter. Waterproof kan ook dit jaar weer naar de hangar bij de ouders van Christophe. Op naar een nieuw seizoen, een nieuwe poging om rond Texel te zeilen, een clubkampioenschap, veel vrienden ... Ach wie wenst nu perfect zeilweer als je zowiezo zoveel leuke dingen zal gaan doen :-) ... Ikke!

## 13 augustus 2005 - Leuven @ the beach

Naar jaarlijkse gewoonte nodigden we ook dit jaar weer onze studievrienden uit Leuven uit op een dagje aan het strand. Het weer zat, zoals meermaals dit jaar, niet echt mee. Het ziet er naar uit dat er niet veel gezeild zal zijn dit jaar.

## 31 juli - bijna...

Ik had graag gemeld dat er een nieuwe cat op het strand lag. Eigenlijk niet zomaar een cat, maar een Capricorn. Deze ochtend ben ik met Waterproof vertrokken naar Almere om het in te wisselen (met een beetje opleg) voor een tweedehandse Capricorn van april.

Het eerste deel van de operatie ging vlot en we waren het snel eens over de verkoopwaarde van Waterproof. Echter na een inspectie van de Capricorn, moest ik toegeven dat deze zijn vraagprijs niet waard was.
Wat nu ? Wel we gaan nog wat wikken en wegen :)

## 21 juli - clubkampioenschap dag 2

Auw, ai, oei, aaah ... een mens heeft gewoonweg te veel spieren die pijn kunnen doen. Vooral mijn rug is vreselijk toegetakeld. Aangezien er toch nog zeker een 3tal manches gezeild gaan worden nemen we het zekere voor het onzekere en besluiten om niet op het water te gaan.

Terwijl we nog een koffietje nuttigen krijgen we de resultaten van dag 1 te zien: met een 3e, 1e, 1e en 3e plaats tijdens de vier manches, staan we rijkelijk op de eerste plaats!!

Door op dag 2 verstek te laten gaan zullen we wel een hoop plaatsten teruggeslagen worden, maar uiteindelijk zijn we nog 3e overall. Na wat rekenen, zien we dat we na dag 1 altijd ten minste de derde plaats hadden moeten behouden, en ALS we slechts 1 manche meegezeild hadden en ten minste 7e waren, hadden we onze eerste officiele clubkampioenstitel binnengehaald.
Een lekkere BBQ en enkele Hoegaerdens later kunnen we gaan slapen met een leuke 2 dagen achter de rug. Volgend jaar ... tja, volgend jaar ... ;-)

## 21 juli - clubkampioenschap dag 1

Er zijn zo van die dagen dat je de juiste switch omdraait en dat alles terugkomt. Dag 1 van het SYCOD clubkampioenschap was zo een dag. Na een goeie 10 jaar klonk het startschot opnieuw en schakelde ik volledig over in "wedstrijd-modus". Als een duiveltje uit een doosje kropen we naar de startlijn en vochten op elke golf voor elke windstoot. Het kon niet hard genoeg gaan.

Ook bij Mark ging er blijkbaar terug een poort open. Ik denk dat we eerlijk mogen stellen dat we zowat perfect op elkaar inspeelden, elkaar aanvulden waar nodig en op de juiste momenten wisten wanneer we het beter wisten dan de ander. De communicatie aan boord was beter dan best en de resultaten deden er niet meer toe. We zeilden als een super-team en dat was al meer dan leuk genoeg.

Volgens onze eigen waarnemingen brachten we het zelfs niet al te slecht van terecht. Een 5e, 4e, 3e en 3e plek op de finish-lijn moet normaal gezien nog wel een beetje verbeterd worden op basis van onze rating (119). Maar zelfs met het verschil in rating met bvb de Nacra 5.7 (107) was er op het water een hoop competitie.

Eenmaal op het strand vernemen we dat in de F18 klasse er veel brokken zijn gevallen en dat er velen gestopt zijn omwille van het zware weer.

## 17 juli - een nieuwe bridle plate

Het wil ook af en toe wel even meezitten. De nieuwe bridle plate is aangekomen op vrijdag, dus op zondag kunnen we naar het strand om de brokken ... wel ... te vervangen.

Ook het vervangen verloopt vlot en de gevreesde gaten in de romp zijn uit gebleven. De drie schroeven kwamen mooi los en de nieuwe plaat stond in geen tijd op zijn plek. We zijn klaar voor het clubkampioenschap.

## 9-10 juli - een nieuwe trampoline en een nieuwe ...

De nieuwe trampoline is opgespannen. Er zitten blijkbaar kleine constructiefoutjes in, maar ik denk dat ze niet opwegen tegen het nog maar eens over en weer naar Alemere gaan. Ook na een eerste zeiltrip lijkt ze stilaan zich wel beter en beter te settle'n in haar nieuwe ontrolde functie. Gelukkig was sterke Ans er om een handje toe te steken.

Na een jaar gesukkeld te hebben met haar wip-lash na ons ongeluk vorig jaar, voelde Kristien zich fit genoeg om eens een keer mee het ruime sop te kiezen. Voor de eerste keer kiest de familie Van Ginneken - Tambuyzer het ruime sop. Een aangename 3 beaufort maken het voor Kristien een uitgelezen eerste kennismaking met de Noordzee.

Na Kristien is het de beurt aan Else om voor de eerste keer mee op Waterproof plaats te nemen. Haar onmetelijke kracht zal zich weldra tonen, maar in afwachting daarvan geniet ze toch even van het lekker kabbelende water. Een beetje zee-misselijkheid kan de pret niet drukken. Na een half uurtje heeft mijn sterkste schoonzus weer vaste grond onder de voetjes.

En dan slaagt het onheil toe. Gelukkig zijn we reeds aan land wanneer de stuurboord bridle plate doorbreekt en de mast plots 1 vast punt minder heeft. Dit zoveelste voorval zet ons stilaan aan het denken dat we misschien best overwegen om Waterproof tijdig een nieuw onderkomen te bezorgen, voor de herstellingskosten te hoog oplopen en de restwaarde minder en minder wordt. Een aantal nieuwe boten liggen (min of meer) binnen de mogelijkheden:

* my "wet" dream : [Capricorn](http://www.ahpc.com.au/Boats_CAPRICORN.html)
* een logische opvolger : [Dart Hawk](http://www.mulder-catamarans.nl/DartHawk)
* the outsider : [Hobie Tiger](http://www.hobiecat.nl/tiger.php)
* the other outsiders : [Nacra F18](http://www.nacrasailing.com/index.php?option=com_content&view=article&catid=41:race&id=86:nacra-f18-infusion) of [Nacra Inter 18](http://www.catamaraninfo.nl/index.php/Nacra_Inter_18)
* een andere golden oldy : [Mattia Flash](http://www.f18.nl/f18-class-mainmenu-10/f18-types/34-mattia.html)

## 2 juli - Kristel, Noor, Anniek en Ann

Onder een bijzonder grijs wolkendek kwamen Kristel, Noor, Anniek en Ann vroeg toe te Oost-Duinkerke. In afwachting van beter weer bracht een koffie, een lichte lunch en een wandeling wat afwisseling tussen de grijze wolkenmassa's. Ook Noor kreeg haar overheerlijke middagmaal.

Kort na de middag leek de lucht toch iets aangenamer weer aan te kondigen en was Ann de eerste uitverkorene om mee te water te gaan. Na een dik half uur keren we terug, om tot ons grote spijt vast te stellen dat de trampoline na 15 jaar haar beste tijd gehad heeft. Een nieuwe grote scheur en meerdere andere plekken die snel zullen volgen luiden een tripje naar Almere in op zoek naar een nieuwe trampoline.

## 25-26 juni - Sigrid en Bernhard

Kristien haar metekindje, Bernhard was op bezoek dit weekend. Ondanks dat het geen beginnersweer was om te zeilen, ontpopte zich toch al duidelijk een aangeboren talent bij de 3-jarige snaak. Per uitzondering mag hij wel op de trampoline lopen ... hopelijk is dit geen voorbode ;-)

## 10-12 juni - Texel 2005

Lees ons eerste Texel avontuur op de aparte [Texel 2005](/zeilen/Texel_2005.html) pagina.

## 9 juni 2005 - The day before

Morgenvroeg om 8.00 vertrekken we richting Almere, dan verder door naar Den Helder en met de Teso veerdienst naar Texel. De vooruizichten zijn 4-5 beaufort en een onstuimige zee. Het gaat niet gemakkelijk worden, maar het begint wel weer lekker te kriebelen.

## 4-5 juni 2005 - eens in de twee jaar...

Eens in de twee jaar word ik verkouden. Geef me nu echt eender welke andere ziekte, maar aub geen verkoudheid. Sinds gisteren ben ik dus goed verkouden. Een serieuze streep door de rekening.

Ondertussen hebben we van de beachmaster vernomen dat hij de komende week niet aanwezig is op de club. We moeten onze boot dus dit weekend nog van het strand halen. Na wat puzzzelen komen we tot een goeie oplossing waarbij Leo Diercken me weer eens uit de nood kan helpen en Waterproof een weekje onderdak geven in een ruime garage in Borgerhout.

Om hem daar te krijgen moeten we wel terug naar Antwerpen, om de steunen van de trailer op te halen. We besluiten om op zondag terug over en weer te komen.

Op zondag beslis ik toch om nog niet te zeilen - mijn verkoudheid stelt me niet gerust. Met dat Waterproof nu reeds in A'pen ligt op vrijdagochtend, besluiten we om vrijdagochtend vroeg te vertrekken om zo op vrijdag namiddag in Texel nog enkele uren te testen op het water.

## 28-29 mei 2005 - 5-0

Het eerste voorbereidingweekend voor Texel heeft niet echt het verhoopte zeilhoogtepunt bereikt. Op zaterdag stond er een zeer strakke 5 beaufort en de enkele cat die het probeerde is niet verder dan optuigen aan de waterlijn geraakt, om dan toch maar wijslijk terug te keren. Gelukkig kan er nog altijd in het zand gespeeld worden en iets gedronkend worden.

Op zondag konden we echter wel al kennismaken met de overige SYCOD leden die naar Texel gaan. Hun wijze raad is zeker niet in dovemans oren terecht gekomen. Als we er al in slagen om door de branding te geraken en de tijdslimieten te halen, misschien maken we dan een kleine kans om rond het eiland te zeilen.

Verder was er op zondag niet veel te beleven, aangezien er nog slechts 0 beaufort op te tekenen viel en de enkele cat die het probeerde haalde een duizelingwekkende zijdelingse snelheid dankzij de sterke stroming. Gelukkig keert die stroming nog later, zodat hij nog wel terug kon ... dobberen.

## 21 mei 2005 - Texel, de kaart

Nog een drietal weken en we kunnen onze tocht naar en rond Texel inzetten. De komende twee weekends gaan we nog eens goed oefenen, om toch enigzins verantwoord aan de start te komen.

Ter voorbereiding heb ik ondertussen de kaarten reeds onder handen genomen en de verschillende delen ingescand en samengebracht in een eerste ruwe detailkaart van het eiland en zijn directe omgeving met een bescheiden grootte van om en bij de 3MB.

Grafisch zullen er nog wel een hoop verbeteringen aangebracht kunnen worden, echter het doel van de kaart is niet zozeer van grafische dan wel van praktische aard. Op basis van deze kaart kunnen we de komende weekends onze stromingskaarten voor de verschillende uren van de wedstrijd voorbereiden, alsook het uitgestippelde parcours markeren. De kaarten die we uiteindelijk aan boord meenemen zullen dan nog van een sterk vereenvoudigde grafische kwaliteit zijn, zodat ze hun geheimen in een waterachtige oogopslag onthullen.

En met het eerste zeilweekend in het vooruitzicht, beginnen we natuurlijk ook weer nauwgezet de weersverwachtingen te volgen. Voorlopig vormen de verwachtingen van het KMI en de meteo van Zeebrugge twee belangrijke informatiebronnen.

## 4 mei 2005 - ... en de mast erop

Met de hulp van Kristien en Annemie waren de trampoline en de mast snel gemonteerd. De voorspelde regenbuien zijn uitgebleven en Kristien kon al een eerste rode tint optekenen voor dit jaar.

<br clear="both">

## 2 mei 2005 - Van de trailer naar het zand

Tijd om de trailer op te pikken, met extra voorwiel en achtermastdrager en vooral iets groter dan verwacht, maar op en top in orde. Nu kunnen we letterlijk enkele grenzen gaan verleggen. Om te beginnen binnen enkele weken de Belgisch-Nederlandse onderweg naar Texel. Ook voor de winterberging moet ik nu niet langer beroep doen op de goodwill van anderen en kan ik misschien de gunst ook eens aan iemand anders aanbieden.

Na een tussenstop in Esen ging het in rechte lijn naar het zand van Oost-Duinkerke waar elke dag er meer en meer boten terugkeren na een verkwikkende winterslaap.

## 29 april 2005 - The return of the trampoline

Na een extra ronde over en weer per postpak naar SailCenter is de trampoline nu beter dan ooit te voren, inclusief extra flap. Net op tijd want overmorgen vetrekken we naar Koksijde voor een weekje. Nu kunnen we Waterproof inclusief trampoline terug op het strand leggen voor een nieuw zeilseizoen.

## 1 april 2005 - Geen Aprilvis

<div class="mail">
Subject: Re: reparatie trampoline<br>
From: sailcenter (at) christophe (dot) vg<br>
Date: 01/04/2005 21:18PM<br>
To: info (at) sailcenter (dot) nl<br>
<br>
Hallo Remco,<br>
<br>
ik heb vandaag jullie postpak met mijn trampoline en nieuwe zeilzak ontvangen. De scheur ziet er zeer goed gerepareerd uit, net zoals de fokkeblokbeschermingen.<br>
<br>
Echter de bijkomende flap om de ruimte tussen de achterste beam en de trampoline op te vullen om te voorkomen dat de schootvoering steeds wegglipt is blijkbaar niet aangebracht.<br>
<br>
Hoe kunnen we dit het beste oplossen ?<br>
<br>
Bedankt op voorhand,<br>
Christophe VG<br>
</div>

## 27 maart 2005 - Zalig Pasen

Het nieuwe zeilseizoen komt er met rasse schreden aan. Tijd om de eerste echte voorbereidingen te treffen. Tijdens het afronden van het vorige seizoen was alles mooi opgeborgen, maar was er wel nog wat kuiswerk achter wegen gebleven.

Een kort maar mistig bezoekje aan de club leert ons dat de eerste fanatieke catzeilers reeds hun opwachting maken op het strand, dat sinds deze winter beter beschermd wordt door rijen takken. Hopelijk zal er minder zand geruimd moeten worden dit jaar.

## 25 maart 2005 - Getijden en stromingen

We hebben de nodige kaarten (set 1811 van de westelijke Waddenzee) en een stromingatlas! Ik kan nu beginnen met het maken van kaarten die we kunnen meenemen.

## 13 maart 2005 - Nonkel Luc

Wie kan ons beter helpen dan mijn wereld-zeeen-bezeilende nonkel Luc? En ja hoor, een mailtje volstaat om al een boel informatie te verkrijgen over kaarten, boeken en winkels waar we de broodnodige documentatie kunnen vinden die ons door de stomingen en zandbanken van de Waddenzee kan leiden.

Nu nog peddels en een kompas en we hebben onze basisuitrusting bijna compleet. Nu nog het zeilen zelf. Kristien en ik zullen Waterproof tijdens de eerste week van Mei terug naar het SYCOD brengen. De twee weken voorafgaand aan de "Ronde om Texel" gaan Mark en ik opnieuw het ruime sop op om ons goed voor te bereiden op de 3 tor 4 uur durende tocht op 11 juni.

Om alles nog eens goed op te frissen en om extra tips omtrent webstrijd zeilen op te doen heb ik ook de Catamaran Sailing DVD aangeschaft. Alle tips zijn welkom, want we willen er echt een onvergetelijk en competitieve ervaring van maken.

## 12 maart 2005 - De trampoline

Na een ritje door zon, regen en sneeuwvlagen kwam ik weer terecht bij de blijkbaar enige lokatie die ik kan vinden voor het degelijk laten repareren van de trampoline. Naast de reparatie van de scheur laat ik ook ineens de beschermstukken voor de fokkeblokken vervangen en een extra flap aannaaien aan de achterzijde om de schootvoeringen binnen te houden. Laat ons hopen dat deze eerste verbeteringen ook hun vruchten mogen afwerpen.

In extremis denk ik nog aan de trampoline tas die sinds het begin ontbrak. Ook deze zal ons hopelijk helpen om Waterproof tijdens de lange tocht beter te organiseren.

## 11 maart 2005 - Verzekerd

Na wat surfen op de golven van het internet ben ik terecht gekomen bij Huysman Verzekeringen, een van de uiterst zeldzame kantoren waar je in ons kleine landje nog een verzekering kan bekomen voor een catamaran.

10 maart 2005 - Mens naviga in corpore sana
Als je wil deelnemen aan de grootste zeilwedstrijd voor catamarans ter wereld kan je best zorgen voor een beetje conditie. Het zou zonde zijn om al deze voorbereidingen te treffen zonder ook uit te kijken naar mijn fysieke gezondheid. Vanaf vandaag ga ik drie dagen per weer naar de fitness zaal van Sportopolis om aan mijn conditie en overtollig zwembandje te werken. Op drie maanden hoop ik de erbarmelijke toestand waarin ik mij op dit ogenblik bevind bij te werken tot een verantwoordde conditie om de 100km rond Texel aan te vangen.

## 9 maart 2005 - Texel inschrijving (deel 2)

<div class="mail">
Subject: <br>
From: info (at) roundtexel (dot) com<br>
Date: 09/03/2005 19:21PM<br>
To: rondeomtexel (at) christophe (dot) vg<br>
<br>
Bevestigings e-mail deelname Zwitserleven Ronde om Texel 2005<br>
Wij hebben uw inschrijving en betaling ontvangen. Tot ons genoegen kunnen wij u mededelen dat u definitief bent ingeschreven. Rond 22 mei ontvangt u ter bevestiging het nieuwe "Ronde om Texel"- boekje en de wedstrijdbepalingen. Met
vriendelijke groet, Marie Christine Pijnenburg (inschrijvingen Ronde om Texel)<br>
E-mail : info (at) roundtexel (dot) com<br>
Telefoon : 0222-327079<br>
<br>
****************************************************************<br>
<br>
Confirmation e-mail participation "Zwitserleven Round Texel 2005" We received your entry-form and payment. We are happy to inform you that your entry is complete. By May 22th we will send you the "Ronde om Texel" booklet and the sailing instructions. Kind regards, Marie Christine Pijnenburg E-mail : info (at) roundtexel (dot) com Phone : +31 222 327079
</div>

## 6 maart 2005 - Back at the beach

Het was een blij weerzien. De club ligt er nu nog verlaten bij, maar dat zal weldra opnieuw anders zijn.

Tijdens de winter is het strand echter niet zo verlaten als je zou verwachten. Deze maanden dat de catamarans zich in een meer beschermde omgeving bevinden, zijn het oa. de zeilwagens die over de uitgestrekte stranden van de westkust regeren.

Tijdens dit eerste bezoek kon ik kennismaken met een blijkbaar nieuwe variant op enkele bekende thema's. Uit het goede oude surfen en het nieuwere kiten ontstond de nieuwe "KiteWing".

## 1 maart 2005 - Texel inschrijving

Klokslag middernacht (eigenlijk een beetje ervoor) ben ik naar de Ronde om Texel wedstrijd website begeven en even later waren Mark, Waterproof en ik als 5e ingeschreven in de grootste catamaran wedstrijd ter wereld. Het begin van een waanzinnig avontuur.

## 20 februari 2005 - Trailer

Na een tweede bezoekje aan de Belgian Boat Show heb ik effectief de PEGA C325 besteld. Het vervoer voor Waterproof naar Texel is verzekerd.

Verder heb ik contact opgenomen met Altair. Deze vereninging organiseert cursussen ter voorbereiding van o.a. het brevet yachtman. Ik ga het eerst even met Mark bespreken, maar met een beetje geluk zie ik ons weldra wel de 15 weken voorbereiding aanvatten ter voorbereiding van het grote examen, en wie weet misschien de eerste stap van iets dat ons de wereld nog wel eens rondbrengt.

## 12 februari 2005 - Belgian Boat Show

Ontdekt op het laatste moment, zijn Kristien en ik naar de Belgian Boat Show gegaan, op zoek naar een trailer.

Na enkele zalen doorgewandeld te zijn botsen we op de stand van "AMP Sailing" uit Oekene, de Belgische verdeler van PEGA trailers. In de brochure van PEGA lijkt de PEGA C325 de beste keuze.
