---
title: Logboek 2006
---

## 23 september 2006 - Zzzzzz...

Na een maandje verbleven te hebben in de garage van mijn schoonouders is eht tijd om Waterproof nog eens een goede kuisbeurt te geven en hem weer voor een winter toe te dekken in de schuur van Christophe's ouders.

Het was een kort (als in weinig zeildagen) seizoen, maar hevig. Elke keer was wel superleuk: Voor het eerst rond Texel zeilen was een ongelooflijke ervaring, clubkampioen in de C3 klasse en voor het eerst naar de Eurocats. En volgend jaar ... tja ... volgend jaar ... dat blijft nog even een verrassing ;-)

## 26 augustus 2006 - 20th Eurocats

<div class="thumb right">
<a href="http://www.flickr.com/photos/christophevg/5598774818/" title="IMG_4928.JPG by christophe.vg, on Flickr"><img src="http://farm6.static.flickr.com/5222/5598774818_78e82e4cea_t.jpg" width="75" height="100" alt="IMG_4928.JPG"></a>
</div>

Na ongeveer 14 jaar sta ik opnieuw aan de start van de Eurocats. Daar waar er 14 jaar geleden in Oostende veel te veel wind was, is de wind vandaag gewoonweg niet aanwezig. De voorspellingen tijdens de week waren 1-2-1 beaufort, volgens de meteo 2-3 beaufort en op de schaal van Van Ginneken is er voor de hele dag "geen scheet wind". In principe moet deze wedstrijd afgelast worden, of ten minste verschoven worden naar een reservedag (zondag?).

Om 13.15 wordt het signaal gegeven dat binnen 30 minuten gestart wordt. Om 14.15 begint een startprocedure van 5 minuten die 6 minuten duurt ;-) bij amper een zuchtje wind. Na 1,5 uur dobberen is het duidelijk, we gaan met zijn allen meer achteruit dan vooruit. Mark en ik vinden het leuk geweest, en proberen naar de kant te dobberen. De stroming brengt ons dubbel zover weg als we al gekomen waren. Vlak voordat we beslissen op welke beachclub we gaan landen komt er net genoeg wind op om op eigen kracht [VVW Heist](http://www.vvwheist.be) te bereiken. Aftuigen en wegwezen. Volgend jaar beter.

## 24 juli 2006 - Manu @ the beach, the sequel

Ik herinner me nog goed de eerste keer dat Manu mee ging zeilen. Het was best leuk weer en zijn ogen fonkelden toen hij van het water kwam. Als je iedereen zowat gehad hebt en je aan een volgende ronde begint met mensen uit te nodigen, denk je makkelijk terug aan die momenten en als je dan nog net met hen gezellig zit te eten, is een nieuwe afspraak snel gemaakt.

Zo stond Manu op 24 juli nogmaals met de voeten in het water van de Noordzee aan de Oost-Duikerkse kust, net zoals ik ... en we hebben daar een hele namiddag gestaan, wachtend op wind, die niet kwam, gezellig bijkeuvelend over alles en nogwat. Rond vier uur hadden we het echt over zowat alles gehad en besloten we het wachten op de wind te staken en naar de villa in Koksijde te gaan om er een nieuwe datum af te spreken ... 12 of 13 augustus doen we een nieuwe poging, hopelijk met (meer) wind.

## 22 juli 2006 - Clubkampioenschap dag 2

<div class="thumb right">
  <a href="http://www.flickr.com/photos/christophevg/5598194745/" title="IMG_4890.JPG by christophe.vg, on Flickr"><img src="http://farm6.static.flickr.com/5021/5598194745_2952fd03c1_t.jpg" width="100" height="75" alt="IMG_4890.JPG"></a>
</div>

<div class="thumb right">
  <a href="http://www.flickr.com/photos/christophevg/5598200951/" title="IMG_4897.JPG by christophe.vg, on Flickr"><img src="http://farm6.static.flickr.com/5306/5598200951_044d3771dd_t.jpg" width="100" height="75" alt="IMG_4897.JPG"></a>
</div>

"Aaah, Waterproof komt zijn prijs ophalen ... Waar zat onze eerste plaats gisterenavond ?" Met die leuke woorden werden de laatste slaperige elementen uit mijn ogen gewassen. Na dag 1 stonden we op kop met 3 eerste plaatsen, waarvan er 2 line honors waren, en een derde plaats, maar die was al geschrapt omdat er al 4 manches afgelegd waren.

Maar, zoals voorspeld is er vandaag nog minder wind, als in geen. We vertrekken als een van de weinige op het bijna rimpelloze water om het windloze gevoel al snel onder de knie te krijgen. Na een half uur bereiken we het startschip, alwaar we gevraagd worden om maar terug te keren naar de wal om samen met de andere deelnemers te wachten op (meer) wind. Zo gezegd, zo gedaan en weer een half uur later kunnen we iedereen vertellen over het windloze avontuur.

Net wanneer de beslissing wordt genomen om de wedstrijd uit te stellen tot zondag komt de wind plots op en wakkeert zelfs aan tot een aangename 2-3 beaufort. De beslissing wordt ingetrokken en we kunnen beginnen aan nog drie zeer leuke manches.

De resultaten liegen er niet om: een eerste plaats, nog een eerste plaats en een tweede plaats. In de eerste manche komen we redelijk goed weg kunnen we de Nacra's 5.7 aardig bijhouden. In de tweede manche zijn we even niet echt bij de zaak en starten we als laatste. Toch komen we nog goed terug en dankzij de rating wordt een 4e finish nog omgezet in een eerste tijd. Bij de derde manche heeft iedereen een goed gevoel over de baan gekregen en na een blitsstart ontwikkelt zich een spannende wedstrijd. Bij de laatste boei liggen de jonge snaken op de Nacra 5.0 op kop en ze houden die bootslengte voorsprong op de Nacra 5.7 van Joke en Bart. Wij eindigen een halve minuut later. Dankzij de rating komen we nog op een tweede plaats.

Het hoeft weinig rekenwerk dat we met 5 meetellende 1e plaatsen de clubkampioenstitel in de C3 klasse op onze naam mogen schrijven. Yes!

## 21 juli 2006 - Clubkampioenschap dag 1

Vorig jaar moesten we een eerste plaats opgeven op dag twee, dit jaar ziet het er weer niet veel beter uit. De wind die er vorig jaar voor zorgde dat onze boot zich van zijn beste kant kon laten zien ... is dit jaar niet van de partij. "Dit is jullie weer wel hey?!!", lacht Luc nog. En gelijk heeft hij, de Dart is met zijn kleine bezeiling niet gemaakt voor weinig wind. Ten overstaan van de Nacra's 5.7 die een pak meer zeiloppervlak hebben maken we vandaag geen kans. Maar op Texel hebben we het ook goed gedaan met weinig wind, dus we gaan onze best doen en onze huid duur verkopen.

De eerste manche gaat van start, en we vertrekken aardig, bij de eerste boei liggen op we op kop, met enkele bootslengtes voorsprong. Ook de tweede boei ronden we nog als eerste en beginnen dan aan het ruime rack. Hier gaan we het moeten afleggen wegens te weinig zeiloppervlak. Bij de derde boei ... liggen we nog steeds op kop en we kruisen dan ook als eerste de finishlijn. Hoe hebben we dit nu weer gedaan ? Bon ... laat ons maar proberen verder te doen. 

De tweede manche nemen we een slechte start en moeten we het stellen met een vierde plek, die achteraf via rating nog een eerste blijkt te zijn. De derde manche is een kopie van de eerste met een eerste finishtijd. 

Het lijkt alsof de even manches ons niet liggen. Bij de vier en laatste manche van de dag moeten we het verschil gaan maken en we starten redelijk, we komen als eerste bij de bovenwindse boei aan, waar we worden voorbij gestoken door Bart en Joke. In een moment van onoplettendheid laten we ons verrassen door de stroming en botsen we volop tegen de boei op. 1, 2, 3 en 4 boten passeren ons, waardoor we eindigen op een vrij teleurstellende paats. Achteraf moeten we ons eigenlijk wel een beetje schamen over die manche, want  met onze 5e plaats lagen we nog ruim binnen de marge die we ons konden veroorloven dankzij de rating.

Met gemengde gevoelens komen we uiteindelijk aan wal. Voor onszelf had dit veel overtuigender moeten zijn. We hebben op momenten zeer goed gezeild, maar we hebben ook hopeloze fouten gemaakt. We vermoeden dat we een redelijk goed resultaat hebben neergezet, maar we gaan er morgen echt tegenaan moeten gaan om te bewijzen dat we beter kunnen...

## 15-18 juni 2006 - Texel 2006

Net zoals vorig jaar zijn we dit jaar ook weer naar Texel gegaan. Het verslag van deze expeditie vind je natuurlijk op een [een eigen pagina](/zeilen/Texel_2006.html).

## 3 juni 2006 - 38,5

Mark en Mieke zijn dit weekend mee aan zee. Ik zit een beetje met een opkomende verkoudheid, maar dat valt al bij al wel mee. In de namiddag staat er een flauw windje, 3-2 beaufort uit west-noord-westelijke richting. De zon schijnt door de dunne bewolking, maar toch is het een aangename 19 graden. Na veel overwegen besluiten we toch maar even op zee te gaan en nog wat te oefenen. Na een uurtje staan we terug aan wal en voel ik de bui al hangen...

Eenmaal thuis blijkt al snel dat mijn kleine verkoudheid iets grotere proporties heeft aangenomen. Met 38,5 graad koorts rest er me niet veel meer dan klappertanden, rillen en zweten op de zetel.

## 28 mei 2006 - Super Sunday

Om de vakantie goed af te sluiten, vertrek ik op zondagochtend naar Gent om Mark op te pikken en door te rijden naar zee. 

Aan zee aangekomen staat er een leuk zonnetje, maar het is toch maar een 15 tal graden. De wind waait matig, 3 a 4 beaufort uit noord-westelijke richting. Na nog enkele puntjes op de i gezet te hebben is Waterproof weer helemaal klaar om op het water te gaan. 

Eenmaal op het water blijkt dit een van die uitzonderlijke prachtige dagen te zijn. Zo krijg je er niet veel op een seizoen, dus genieten we er met volle teugen van. Ter voorbereiding van de Ronde om Texel maken we een "lange" trip van Oost-Duinkerke tot De Panne en terug.

## 15 april 2006 - Goeiemorgen Waterproof

<div class="thumb right">
  <a href="http://www.flickr.com/photos/christophevg/5598199709/" title="IMG_4759.JPG by christophe.vg, on Flickr"><img src="http://farm6.static.flickr.com/5065/5598199709_008e8764a1_t.jpg" width="100" height="75" alt="IMG_4759.JPG"></a>
</div>

<div class="thumb right">
  <a href="http://www.flickr.com/photos/christophevg/5598776152/" title="IMG_4757.JPG by christophe.vg, on Flickr"><img src="http://farm6.static.flickr.com/5268/5598776152_2894e40f5a_t.jpg" width="75" height="100" alt="IMG_4757.JPG"></a>
</div>

<div class="thumb right">
<a href="http://www.flickr.com/photos/christophevg/5598780718/" title="IMG_4756.JPG by christophe.vg, on Flickr"><img src="http://farm6.static.flickr.com/5066/5598780718_5e9ba8d5c4_t.jpg" width="100" height="75" alt="IMG_4756.JPG"></a>  
</div>

De winter is voorbij en het is tijd om Waterproof weer van stal te halen. Letterlijk, want voor de tweede winter op rij heeft de stal van Christophe's vader dienst gedaan als ideale locatie voor een droog winterslaapje.

Op het strand is ook weer het een en ander veranderd. De kites worden dit jaar vriendelijk verzocht om de 150m rond de club vrij te houden voor de zeilers. Ofschoon ik er zelf nauwelijks last van had vorig jaar, is het zeker een goed idee om voor ieder een plek te voorzien. Which reminds me,... ik moet dit jaar echt eens aan zo'n kite gaan hangen ;-)

Het gaat allemaal een pak vlotter dit jaar: op zijn trailer is Waterproof snel aangehaakt aan ons autootje, eenmaal op het strand ligt de bouwdoos snel voor me klaar. Op het strand is het al een bedrijvigheid van je welste. Het mooie Paasweekend heeft veel andere zeilers doen uitkijken naar hopelijk een mooi zeilseizoen. Als dit weekend een voorbode mag zijn voor het komende jaar, ...

Er zijn al een goede 200 cats ingeschreven voor Texel. Na een korte navraag op het strand blijkt dat de vaste bende van het SYCOD die reeds 7 jaar op rij samen naar Texel is geweest, dit jaar niet naar het hoge Noorde trekken. Mark en ik zullen dus de eer van onze club moeten hooghouden. Nog 62 dagen te gaan ...

## 1 maart - Inschrijving Texel 2006

<div class="thumb right">
<a href="http://www.flickr.com/photos/christophevg/5598780982/" title="Inschrijving_texel_2006 by christophe.vg, on Flickr"><img src="http://farm6.static.flickr.com/5028/5598780982_743aa356b1_t.jpg" width="100" height="71" alt="Inschrijving_texel_2006"></a>
</div>

Fanatiek als we aan ons seizoen beginnen zijn we alvast als eerste ingeschreven voor de [grootse catamaranrace van de wereld](http://www.rondeomtexel.nl), na een zekere Test Tester. We gaan dit jaar opnieuw met de Dart en deze keer gaan we hopelijk het water op. We gaan in ieder geval al beter voorbereid zijn, dus hopelijk maken we alvast de start mee. Nog 107 dagen te gaan voor weer enkele onvergetelijke dagen ... off course met super-fokkemaat MVM.
