---
title: Logboek 2016
---

## 2 augustus 2016 - CataCare

Vandaag na een tripje op en af naar Knokke, de beide roeren weggebracht naar CataCare ter reparatie.

## 26 juli 2016 - Brokken

Exact een week nadat ik eindelijk terug was kunnen gaan zeilen, is het weer een fijne rustige dag. Ideaal om nog eens alleen naar buiten te gaan.

<div class="thumb right">
  <a href="images/full/rudder-broken.jpeg" title="Rudder broken"><img src="images/thumb/rudder-broken.jpeg" width="100" height="75" alt="Rudder broken"></a>
</div>

Het loopt allemaal stroef vandaag. En vlak na het vertrek blijkt dat het vergeten van de bovenste zeillat geen goed idee was, maar dat blijkt al snel het minste te zijn. De problemen met de roeren blijven er voor zorgen dat ik met losse roerbladen moet zeilen en wanneer ik dan toch probeer om ze vast genoeg te klemmen ... breekt het stuurboord-roerblad.

Na 10 minuten sta ik terug aan de waterlijn... en kan ik gaan zoeken naar wie Karolijn heeft opgevolgd als verdeler van [http://www.goodalldesign.com.au/Catamaran/](AHPC). Dat blijkt Laurent te zijn in (het oude vertrouwde) Knokke, met [http://catacare.be](CataCare). Mijn eerste mail wordt al na enkeke minuten beantwoord, dus met wat geluk, kan ik misschien morgen met hem afspreken om het hele probleem door te praten en te kijken hoe we dit het beste gaan oplossen.

De dag begon met een aanslepend roerprobleem, en danzij een gebroken roerblad, ga ik er misschien dan toch iets aan kunnen/moeten doen. *Mixed Feelings*

## 19 juli 2016 - Whoohoow

<div class="thumb right">
  <a href="images/full/dressed-again.jpeg" title="Dressed again"><img src="images/thumb/dressed-again.jpeg" width="100" height="75" alt="Dressed again"></a>
</div>

De trampoline gaat er sneller op dan er af. En na nog enkele uren zweten in de verzengende hitte is Boosui terug zeilklaar. En dat moet ik dan toch ook maar eens proefondervindelijk uitproberen ;-)

YES! 45 minuten puur plezier op het water! Eindelijk terug op het water!

## 18 juli 2016 - Snel service

Om 10u hang ik aan de lijn en na enkele minuten stilte *"Ja hoor, Carl gaat het vandaag er nog even tussendoor bijnemen. We sturen een berichtje als het klaar is."* Dank u, dank u, dank u!

<div class="thumb right">
  <a href="images/full/trampoline-fix.jpeg" title="Trampoline fix"><img src="images/thumb/trampoline-fix.jpeg" width="100" height="75" alt="Trampoline fix"></a>
</div>

<div class="thumb right">
  <a href="images/full/locks.jpeg" title="Nieuwe sloten"><img src="images/thumb/locks.jpeg" width="100" height="75" alt="Nieuwe sloten"></a>
</div>

Met nog meer dan genoeg werk om Boosui volledig zeilklaar te maken, ben ik nog enkele uren op strand bezig en tegen het einde van de dag komt het verlossen bericht. Enkele minuten later sta ik aan de kassa om &euro;18 te betalen voor een super snel service!

Ondertussen zijn de nieuwe sloten ook toegekomen. Perfect timing. Dank u [http://bol.com](Bol.com) ;-)

## 17 juli 2016 - Ja, ja ... j.... neeen!

Eindelijk zijn we terug aan zee geraakt. Nieuwe palen in de koffer. Na een bezoekje aan [Westdiep](http://www.westdiep.com), ook nog 25m nieuwe (zwarte) "rekkers". Alles is klaar om Boosui in orde te maken voor een eerste zeiltochtje. Ook de weersverwachtingen zien er beloftevol uit. Het zit eens mee.

Ook op het strand aangekomen, blijkt er ook geen zand-ravage te zijn en moeten we cat noch zeilbak onder het zand vandaan scheppen. Het zit eens mee.

Tijd om aan het vervangen van de "rekkers" te beginnen... tot dat Kristien een plekje op de trampoline opmerkt... een scheurtje... sh*t. Hoe klein ook, één knie er op en dat scheurt over de volledige lengte en/of breedte door.

<div class="thumb right">
  <a href="images/full/naked-boosui.jpeg" title="Naked Boosui"><img src="images/thumb/naked-boosui.jpeg" width="100" height="75" alt="Naked Boosui"></a>
</div>

Volgens beachmaster Dominique kan men ons in [Fly High Sports](http://www.flyhighsports.eu) hier wel mee helpen. Ook, tijd om de trampoline te demonteren. Na letterlijk veel trekken en veel teflon spray, hebben we ze er uit gekregen. Net op tijd om ze nog binnen te brengen in de shop. Morgen rond 10u weten we meer, als Carl in de winkel is en er naar kan kijken. Fingers crossed.

## 8 mei 2016 - Meetfoutje

<div class="athumb right">
  <a href="images/full/boosui_garderobe.jpeg" title="Garderobe"><img src="images/thumb/boosui_garderobe.jpeg" width="100" height="75" alt="Garderobe"></a>
</div>

Samen met buurman Jan breng ik vandaag alle spullen die in ons tuinhuis gewacht hebben naar het strand. Inclusief een aantal palen om de koffer wat hoger te plaatsen. De koffer van de auto is goed gevuld. De garderobe van deze dame mag er wezen.

Op het strand hebben we een aantal zaken af te werken: koffer op palen plaatsen, koffer vullen, ankers in het zand vervangen door ons eigen planken en de mast opzetten. De spreekwoordelijke start belooft niet veel goeds, ik heb blijkbaar de maten van de koffer verkeerd opgemeten. De koffer is 90cm breed en geen 70. Mijn dwarsbalken zijn dus te kort. Voorlopig leggen we de verticale palen alvast onder de koffer. Volgende keer werk ik dit wel af.

<div class="thumb right">
  <a href="images/full/boosui_dressed.jpeg" title="Aangekleed"><img src="images/thumb/boosui_dressed.jpeg" width="100" height="75" alt="Aangekleed"></a>
</div>

Gelukkig verlopen de andere taken wel vlot en ligt Boosui al snel, naast enkele nieuwe buren, met mast en al te pronken op het strand.

Volgende keer... optuigen ... en zeilen (?!)

## 4 mei 2016 - [And so we're Back](https://youtu.be/ZBR2G-iI3-I)

<div class="thumb right">
  <a href="images/full/boosui_is_back.jpeg" title="Boosui is back"><img src="images/thumb/boosui_is_back.jpeg" width="100" height="75" alt="Boosui is back"></a>
</div>


Het jaartje afwezigheid werd al snel 5 jaar. De geboorte van Arjen aangevuld met de dolle drie-jarige rit terug naar de schoolbanken, afgewerkt met alvast twee jaar onderzoek,... allemaal goede redenen om Boosui wat langer te laten overwinteren. Maar vandaag liggen de boegen terug in het zand van Oost-Duinkerke. Voorlopig vluchtig en nog zonder mast, maar daar komt de komende dagen wel verandering in.

Op vijf jaar tijd is de club een beetje veranderd; Christophe heeft de uitbating van de bar achter zich gelaten - spijtig, maar de nieuwe equipe is opnieuw top! Dominique is de nieuwe beachmaster en heeft het hart op de juiste zeil-plek, met een toffe interesse en bezorgdheid over het materiaal. Wat nieuwe regels en praktische afspraken, maar overall, voelt het nog steeds als vroeger... leuk.
