---
layout: post
title: Texel 2007
---

## donderdag 21 juni 2007 - van Oost-Duinkerke naar Texel

<div class="thumb left">
  <a href="http://www.flickr.com/photos/christophevg/5598293895/" title="IMG_6610.JPG by christophe.vg, on Flickr"><img src="http://farm6.static.flickr.com/5145/5598293895_c2f350c505_t.jpg" width="100" height="75" alt="IMG_6610.JPG"></a>
</div>

<div class="thumb left">
  <a href="http://www.flickr.com/photos/christophevg/5598294239/" title="IMG_6614.JPG by christophe.vg, on Flickr"><img src="http://farm6.static.flickr.com/5110/5598294239_09bd24026e_t.jpg" width="100" height="75" alt="IMG_6614.JPG"></a>
</div>

Net zoals vorig jaar vertrekken we op donderdag. Vorige zondag ben ik Waterproof van het strand gaan halen en heeft hij enkele dagen bij Leo D. in de garage kunnen wachten tot nu. Na een mini incident met de trekker tegen de achterbumper en tegengehouden te zijn door de politie, geraak ik toch in Nederland en wacht ik Mark op nabij Schiphol. Mark komt van een zakenreis naar China en natuurlijk heeft zijn vliegtuig vertraging. We vertrekken ongeveer op het mathematisch laatste ogenblik dat we mogen vertrekken. Het wordt een eerste reis tegen de klok om op tijd op de laatste overzet naar Texel te geraken. 

Wonder boven wonder lukt het ons om nog net op tijd in te schepen op de laatste tocht richting het eiland vol zeilplezier. Daar aangekomen besluiten we om Waterproof nog op het strand te leggen en ook daar lacht het geluk ons toe. Dankzij nog enkele andere laatkomers, starten ze de tractoren toch nog een keer terug op en worden we op het strand afgezet. Een stuk in de nacht komen we toe op de boerderij, waar we de andere zeilers van het Sycod vervoegen. Een aantal zijn al gaan slapen, nog enkele volharden in de boosheid en drinken samen met ons nog een glas wijn, vooraleer we allemaal doodmoe aan een eerste nacht op Texelse bodem beginnen.

## vrijdag 22 juni 2007 - optuigen en ...

<div class="thumb right">
  <a href="http://www.flickr.com/photos/christophevg/5598876790/" title="IMG_6618.JPG by christophe.vg, on Flickr"><img src="http://farm6.static.flickr.com/5105/5598876790_e726c4d828_t.jpg" width="75" height="100" alt="IMG_6618.JPG"></a>
</div>

<div class="thumb right">
  <a href="http://www.flickr.com/photos/christophevg/5598874196/" title="IMG_6617.JPG by christophe.vg, on Flickr"><img src="http://farm6.static.flickr.com/5189/5598874196_fd6331d338_t.jpg" width="100" height="75" alt="IMG_6617.JPG"></a>
</div>

Luc is een echte geboren organisator. Het ontbijt is alweer een pareltje en al snel is iedereen klaar om de boten te gaan optuigen en alles klaar te maken voor de grote dag.

Overdag varen we al eens op en naar naar de vuurtoren. Alles gaat vlotjes.

's Avonds vergast Luc ons op overheerlijke solletjes en na weer een aantal glazen degelijke wijn kunnen Mark en ik weer onder de wol.

<br style="clear:both"/>

## zaterdag 23 juni 2007 - D-Day

<div class="thumb right">
  <a href="http://www.flickr.com/photos/christophevg/5598875884/" title="IMG_6632.JPG by christophe.vg, on Flickr"><img src="http://farm6.static.flickr.com/5021/5598875884_6077ea8515_t.jpg" width="100" height="75" alt="IMG_6632.JPG"></a>
</div>

<div class="thumb right">
  <a href="http://www.flickr.com/photos/christophevg/5598296265/" title="IMG_6629.JPG by christophe.vg, on Flickr"><img src="http://farm6.static.flickr.com/5146/5598296265_9b0ac3a086_t.jpg" width="100" height="75" alt="IMG_6629.JPG"></a>
</div>

<div class="thumb right">
  <a href="http://www.flickr.com/photos/christophevg/5598878362/" title="IMG_6626.JPG by christophe.vg, on Flickr"><img src="http://farm6.static.flickr.com/5188/5598878362_f2fc469fee_t.jpg" width="100" height="75" alt="IMG_6626.JPG"></a>
</div>

De dag waar we allemaal op gewacht hebben. Ontbijten en snel naar het strand.

Jaar twee begint smashing. We starten volgens het boekje, profiteren van elke kleine golf en zitten zowat in de kopgroep van onze categorie wanneer we aan de Vuurtoren komen en het wad opdraaien. Vanaf dan gaat alles mis. Elke koers die we kiezen is net de verkeerde, elke tactiek komt telkens te laat. Het wad toont nog maar eens hoe het iedereen kan bedwingen. Na 5u 10min 33 sec finishen we als 226ste op 485 deelnemers die de eindmeet halen met een herrekende tijd van 4u 20min 58sec. Maar we zijn toch 2 jaar op rij op het water gegaan en rond geraakt. Voorlopig kunnen we dat toch ook al als een mooi resultaat beschouwen ;-)

<div class="thumb right">
  <a href="http://www.flickr.com/photos/christophevg/5598293637/" title="IMG_6635.JPG by christophe.vg, on Flickr"><img src="http://farm6.static.flickr.com/5107/5598293637_6dc168ef8e_t.jpg" width="100" height="75" alt="IMG_6635.JPG"></a>
</div>

Dit jaar halen we de boot al op zaterdagavond van het strand en zetten hem op de boerderij. Zo kunnen we morgen heel vroeg vertrekken, want we hebben nog een lange rit naar Oost-Duinkerke voor de boeg.

's Avonds genieten we weer van de heerlijke kookkunsten van Luc en smullen we allemaal van een verse lamsbout van de boer van de boerderij. Na heel wat sterke Hollandse verhalen en enkele lekkere glazen wijn, vangt de laatste nacht op Texel aan voor dit jaar.

<br style="clear:both"/>

## zondag 24 juni 2007 - En we moeten weer naar huis

Zo gezegd, zo gedaan. Nog voor dag en douw staan we op. Blijkbaar niet als eerste. De leden van het MeXT team wisten dat er nog een vroegere veerpont vertrok en zijn reeds vertrokken. Ze hebben de tafel gedekt voor de rest van ons. Omdat wij ook ons steentje willen bijdragen zetten we ons nog aan een deel van de afwas, zodat de ergste potten en pannen toch al proper zijn.

Daarna stappen we in de auto en vangt ons trip terug aan. Omdat we zo vroeg op pad zijn, zit alles wel mee en zijn we reeds vroeg in Antwerpen. Het perfecte moment om snel even een boterham te eten en een bezoekje te brengen aan Eline, mijn kleine schattebout die me al enkele dagen heeft moeten missen. In de namiddag zetten we onze tocht verder en in de late namiddag ligt Waterproof al terug op het strand. 
