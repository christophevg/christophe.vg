---
title: Logboek 2023
---

## 9 december - Almost 15 years in the making...

{% include image name="08-12-21-1" title="15 jaar geleden..." %}

_"Misschien niet meer deze winter,  
maar in 2009 gaan we er toch wel eentje aanschaffen."_

Met die gevleugelde woorden sloot ik destijds het zeilseizoen van [2008](Logboek_2008) af. Ik was weer eens verliefd op een nieuw speelgoedje met een zeil. Wat er precies vervolgens in die afgelopen 15 jaar gebeurd is, dat ik er uiteindelijk geen besteld heb, ik heb er het raden naar - life has its funny ways...

Echter, enkele weken geleden, kwam het plots weer in me op, dat ik ooit eens in een Blokart gezeten had, en het gevoel dat ik toen had sloeg opnieuw in als een bommetje.

{% include image name="23-12-09-2" title="Full Monty" %}

{% include image name="23-12-09-1" title="Ik ben blijkbaar een brave jongen geweest dit jaar 😋" %}

Ik ben blijkbaar een brave jongen geweest, want de lieve Sint en zijn zwarte piet hebben na 15 jaar eindelijk mijn schoorsteen gevonden...

Als ook een verkoudheid waardoor ik vandaag niet op het strand stond, en voorlopig nog even moet oefenen in mijn garage en op de oprit... But soon, soon...

## 25 november - One more thing...

The season isn't over... Stay tuned... 😇

## 14 oktober - This is the end, my sailing friend,...

{% include image name="23-10-14-3" title="...lekker ingeduffeld in het bos." %}

{% include image name="23-10-14-2" title="...naar huis..." %}

{% include image name="23-10-14-1" title="van het strand..." %}

En net zoals ik Boosui aan het begin van het seizoen solo naar het strand bracht, breng ik hem vandaag ook fijntjes gewoon zelf weer naar huis.

Ik had niet veel verwachtingen voor dit seizoen, en dan is het altijd superleuk om terug te kunnen kijken op veel meer fijne zeildagen dan je verwachtte.

## 9 september - Perfect day 3

{% include image name="23-09-09" title="toch nog ☺️" %}

Dat er in augustus niet veel gezeild ging worden stond al lang vast. Singapore en Bali hadden sowieso prioriteit. Dus ik verwachtte na twee mooie zeildagen niet veel meer. 

Dat we er na een prachtige reis naar het Oosten, nog een echte Indian Summer bij kregen, waardoor ik in extremis toch nog met de kids even het water op kon...

Veel wind was er niet, echter het was gezellig, met A opnieuw een heel eind aan het roer. Binnenvaren was opnieuw een uitdaging en een staaltje technisch zeilen, met het nodige rondje 😇

Simply a perfect day 3 en in mijn bescheiden mogelijkheden tegenwoordig ... een perfect season 🙌

## 8 juli - Tempus Tourismus

{% include image name="23-07-08-2" title="gaatje 🥺" %}

{% include image name="23-07-08-1" title="best of friends" %}

Je houdt het niet voor mogelijk: Belgisch weer en mijn agenda die samen een 2 op 2 halen. Na de perfecte dag op 24 juni, nu opnieuw op zich een perfecte dag: dit keer zeer weinig ... tot gewoon geen ... wind, echter wel perfecte omstandigheden om het vorige weekend op dé wei nog even af te ronden op het water met best of friends (& dochter).

Zeer licht briesje om te beginnen en 10 minuten voor verwachting viel dat helemaal weg, zodat ik nog eens alle truken van de zee moest aanwenden om terug op het strand te geraken 😅

In al die rust een klein gaatje ontdekt in de trampoline 🥺 Geen risico mee nemen, want één welgeplaatste knie en dat scheurt kruiselings open in alle richtingen. Dus na afsluiten van een heerlijke dag nog even gevochten om ze afgetuigd te krijgen. Gelukkig was Bruno van Passion aanwezig op de club en is het gaatje komende dinsdag al weer gepatched.

## 24 juni - Perfect day 1

{% include image name="23-06-24-2" title="fun... 😎" %}

{% include image name="23-06-24-1" title="perfect day" %}

De combinatie van een drukke agenda, van zowel Mark als ik, overgoten door het enorm variabele weer dat ons Belgenlandje ons biedt, maakt dat ik betrekkelijk meer kans maak om de lotto te winnen dan dat we een echt goeie zeildag hebben.

Behold ... perfect day 1 🤘

Onder een staalblauwe hemel, gaven we vroeg present voor de spreekwoordelijke lange eerste optuigbeurt van het seizoen. Om dan na een uurtje terug wat te wennen, even lekker voluit ons F18 beestje los te laten.

Inclusief een geslaaagd pet-over-boord-maneuvre 😇

"_Now, was that civilized? No, clearly not. Fun, but in no sense civilized._"

## 30 april -  We're back bitches...

{% include image name="start-23-strand" title="naar het strand" %}

{% include image name="start-23-bos" title="van het bos!" %}

Voor de verandering eens een keertje solo Boosui van m'n bos naar het strand gebracht dit jaar 😉

{% include image name="start-23-ready" title="all ready to sail" %}

{% include image name="start-23-graven" title="beetje graven" %}

Echter, op een club - met nieuwe gebouwen - ben je nooit alleen, laat staan dat je alleen zwoegt. Er is altijd wel iemand die met plezier je uit de nood helpt, omdat iedereen weet hoe het ... (wait for it) ... reilt en zeilt 🥁

{% include image name="start-23-negroni" title="tempation waits" %}

Op de terugweg, met een omwegje langs Andreas' drone, nog even een welkom-terug-geschenkje gekregen van een Brugse <s>zot</s> trajectcontrole 🙄, dus al bij al een top-zondag.

<p align="right">Mind note... I like Negroni's en Mark maakt er lekkere 😇</p>
